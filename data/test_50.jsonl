{"input": "Skapa en rubrik för denna artikel:\n\nSIMNING: TYSKLAND GELSENKIRCHEN: Världscupen, 25 m-bassäng, herrar, 100 m bröst: 1) Mark Warnecke, Tyskland, 59,49, 2) Olexander Dsjaburja, Ukraina, 59,85, 3) Karoly Guettler, Ungern, 1.00,98. 5) Willy Ahlström, Sverige, 1.02,00. 200 m fritt: 1) Danyon Loader, Nya Zeeland, 1.45,85, 2) Roman Stjegolev, Ryssland, 1.46,27, 3) Aimo Heilmann, Tyskland, 1.47, Rouse, USA, 24,84, 3) Jirka Letzin, Tyskland, 25,40. 100 m fjäril: Pavlo Chnykin, Ukraina, 53,16, 2) Chris-Carol Bremer, Tyskland, 53,97, 3) Luis Alberto Laera, Italien, 54,08. 200 m medley: 1) Christian Keller, Tyskland, 1.57,90, 2) Luca Sacchi, Italien, 1.58,72, 3) Robert Seibt, Tyskland, 1.59,44. 50 m fritt: 1) Mark Foster, Storbritannien, 22,03, 2) Silko Guenzel, Tyskland, 22,30, 3) Björn Zikarsky, do, 22,33. 800 m fritt: 1) Jörg Hoffmann Tyskland, 7.43,25, 2) Steffen Zesner, do, 7.43,40, 3) Paul Palmer, Storbritannien, 7.48,01. 200 m rygg: 1) Selkov 1.52,74, 2) Letzin 1.55,48, 3) Adam Ruckwood, Storbritannien, 1.56,58. Damer, 100 m fritt: 1) Franziska van Almsick, Tyskland, 53,64, 2) Martina Moravcova, Slovakien, 55,53, 3) Rania Elwani, Egypten, 9. 50 m bröst: 1) Elin Austvoll, Norge, 32,03, 2) Svetlana Bondarenko, Ukraina, 32,19, 3) Manuela Näckel, Tyskland, 32,20. 6) Hanna Jaltner, Sverige, 32,32. 100 m rygg: 1) Sandra Völker, Tyskland, 59,51 (Europarek), 2) Dagmara Komorowicz, Polen, 1.00,53, 3) Noriko Inada, Japan, 1.00, Wilson, Nya Zeeland, 3) Sabine Herbst, Tyskland, 4.23,20. 200 m fjäril: 1) Mette Jacobsen, Danmark, 2.10,05, 2) Hitomi Kashima, Japan, 2.11,06, 3) Sophia Skov, Danmark, 2.11,94. 400 m fritt: 1) Julia Jung, Tyskland, 4.07,11, 2) Eri Yamonohi, Japan, 4.07, 4, 3) Malin Nilsson, Sverige, 4.08,42. 200 m bröst: 1) Marie Hardiman, Storbritannien, 2.26,81, 2) Kyoko Iwasaki, Japan, 2.27, , 3) Brooke Hanson, Australien och Alenka Kejzar, Slovenien, 2.28,88. 100 m medley: 1) Daniela Hunger, Tyskland, 1.01,98, 2) Barbara Bedford, USA, 1.03,71, 3) Dagmara Grzeszczak, Polen, 1.04,94. 50 m fjäril: 1) Angela Kennedy, Australien, 26,79, 2) Inge de Bruijn, Holland, 27,47, 3) Angela Postma, Holland, 27,66.", "ideal": "SIMNING: TYSKLAND"}
{"input": "Skapa en rubrik för denna artikel:\n\nTENNIS: BUENOS AIRES BUENOS AIRES: ATP-turn, grus, final: Alex Corretja, Spanien-Javier Frana, Argentina, 6-3, 5-7, 7-6 (7- -5).", "ideal": "TENNIS: BUENOS AIRES"}
{"input": "Skapa en rubrik för denna artikel:\n\nSri Lankas toppsprinter Susanthika Jayasinghe var dopad när hon vann guld på 200 m vid förra månadens asiatiska friidrottsmästerskap. Sri Lankas friidrottsförbund och Jayasinghe accepterar dock inte resultatet. Sri Lankas friidrottsförbund (AAA) valde att offentliggöra den hemliga rapport som det internationella friidrottsförbundet (IAAF) gått ut med. Det talade om att Jayasinghes A-prov visade spår av steroidpreparatet nandrolone som används för att öka muskelmassan. - Vi tillbakavisar detta och kommer att informera IAAF om att hon inte tagit denna drog, sade AAA-sekreteraren Rohan Amerasinghe. Susanthika Jayasinghe förnekar också att hon tagit nandrolone. Hon riskerar nu fyra års avstängning och tappar i så fall guldet.", "ideal": "ASIATISK FRIIDROTTSMÄSTARE DOPAD"}
{"input": "Skapa en rubrik för denna artikel:\n\nDet privata bolaget Sydtåg tar i sommar över persontågstrafiken mellan Simrishamn och Ystad. Det står klart sedan Sydtåg slagit ut SJ i Länstrafikens upphandling av transporttjänsten. SJ har skött trafiken åt länstrafikbolagen sedan tio år tillbaka, men fått en hel del kritik, uppger skånska tidningar. Länstrafikbolagets marknadschef Sven Tufvesson säger: - Den här linjen har legat i utkanten. En lokförare som ena dagen kör till Stockholm och andra dagen till Simrishamn känner kanske inte så starkt för den här trafiken. Servicen har blivit lidande. Det nya bolaget kan, enligt Länstrafikens VD i Kristianstad, Göran Svärd, köra 25 procent billigare än SJ. Det innebär att Länstrafiken sparar en och en halv miljon kronor om året. - Vi skall försöka få järnvägen mer lokalt anknuten så att folk känner att det är deras linje, säger Jan Wallenkurtz, chef för Sydtåg. - Vi planerar olika specialsatsningar som teatertåg, handbollståg och särskilda tåg när det är långlördagar. För Sydtåg är persontrafiken en ny verksamhet. Bolaget driver dock redan en godstågslinje vid Kristianstad.", "ideal": "PRIVATA SYDTÅG SLOG UT SJ PÅ SKÅNELINJE"}
{"input": "Skapa en rubrik för denna artikel:\n\nFRIIDROTT: TOKYO TOKYO: Halvmaraton, herrar: 1) Vincent Rosseau, Belgien, 1.00.23, 2) Dionicio Ceron, Mexiko, 1.00.28, 3) Vanderlei Dordeiro Lima, Brasilien, 1.01.26. Damer: 1) Junko Kataoka, Japan, 1.08.41, 2) Elana Meyer, Sydafrika, 1.09.41, 3) Olga Appel, USA, 1.09.14.", "ideal": "FRIIDROTT: TOKYO"}
{"input": "Skapa en rubrik för denna artikel:\n\nBorträknat köpet av Lotus gjorde IBM en vinst på 1,3 miljarder dollar, en ökning med 88 procent jämfört med vinsten på 689 miljoner dollar samma period 1994. Räknat per aktie blev vinsten 2;30 dollar per aktie (1:18). Resultatet var sämre än väntat. Genomsnittsprognosen på Wall Street låg på 2:42 dollar. Försäljningen ökade under perioden med 9 procent till 16,8 miljarder dollar. IBM räknar med att ta en extraordinär kostnad på cirka 800 miljoner dollar under fjärde kvartalet, vilket bland annat ska täcka kostnader för personalnedskärningar. Enligt IBM-chefen Louis V Gerstner var hårdvaruförsäljningen under tredje kvartalet en besvikelse. IBM hade problem med att leverera vissa produkter. Hårdvaruförsäljningen uppgick till 7,8 miljarder dollar och var i stort sett oförändrad under kvartalet. Mjukvaruförsäljningen fortsatte att visa solid tillväxt. Enligt Gerstner går integrationen av Lotus både snabbt och effektivt.", "ideal": "IBM REDOVISAR FÖRLUST PÅ GRUND AV KÖPET AV LOTUS"}
{"input": "Skapa en rubrik för denna artikel:\n\nJohansson ansåg att den senaste tidens opinionsmätningar med säkerhet visar två saker: - Väljarna är på snabb flykt från socialdemokratin och miljöpartiets uppgång har brutits. Och valvinden är stark, anser Johansson. - Det finns hopp om att betongens och de dubbla budskapens regering inte får tillfälle att inta Rosenbad igen. Det vore glädjande för Sverige. Som ofta vid skolbesök rörde elevernas frågor allt från EU till statsskuld och miljö. Johansson målade upp bilden av socialdemokraterna som ett betongparti och tog Dennispaketet, Öster- och Västerleden som exempel. Han travesterade ett uttalande av socialdemokraternas partisekreterare Mona Sahlin: - Tycker stockholmarna att Dennispaketet är det värsta som finns får dom väl rösta på ett annat parti. Motståndet måste även föras på riksplanet. Och där är det bara centern som kan hindra att Dennispaketet genomförs, enligt Johansson. Tidigare under dagen besökte centerledaren Stiftelsen för miljöstrategisk forskning (Mistra). Han kritiserade socialdemokraterna för att vilja dra tillbaka de ca 2,5 miljarder av löntagarfondernas pengar som den borgerliga regeringen öronmärkt för miljöforskning: - Vi behöver mer forskning på miljöområdet, inte mindre. Men socialdemokraterna vill att pengarna även i fortsättningen skall användas för att öka det statliga ägandet av storföretagen.", "ideal": "CENTERLEDAREN OPTIMIST OM REGERINGEN"}
{"input": "Skapa en rubrik för denna artikel:\n\nVid SM i pistolskytte i Skövde på lördagen noterades svenskt rekord i damernas final med C-vapen. Britt-Marie Ellis från Stockholmspolisen och Monica Rundqvist, Borås, nådde båda 488 poäng. Det är två poäng högre än fjolårets rekordnotering. Efter särskjutning blev Britt-Marie Ellis svensk mästarinna i klassen.", "ideal": "DELAT SVENSKT REKORD I DAMPISTOL"}
{"input": "Skapa en rubrik för denna artikel:\n\nFOTBOLL: ALLSV HERR Allsvenskan, herrar", "ideal": "FOTBOLL: ALLSV HERR"}
{"input": "Skapa en rubrik för denna artikel:\n\nFredrik Nyberg, som vann den senaste storslalomtävlingen i världscupen, ligger på tolfte plats efter det första åket i tisdagens storslalomtävling i Hinterstoder, Österrike. Fredrik är 1,64 sekunder efter ledande Kjetil Andre Aamodt, Norge. Aamodt leder med hela 0,71 före Christian Mayer, Österrike. På tredje plats är Steve Locher, Schweiz. På 17:e plats återfinns Johan Wallner, 1,77 efter norrmannen. Tobias Hellman körde ur i det första åket och Patrik Järbyn kvalificerade sig inte för det andra åket.", "ideal": "FREDRIK NYBERG TOLVA EFTER FÖRSTA ÅKET"}
{"input": "Skapa en rubrik för denna artikel:\n\nJohn Ausonius, som i fredags dömdes till livstids fängelse för ett mord, nio mordförsök och nio bankrån, har tidigare uttalat sitt missnöje med Lars Bergström som sin försvarare. Han anser att Bergström varit lynnig, svekfull och inkompetent. I en skrivelse till Stockholms tingsrätt på måndagen begär Ausonius att få byta försvarare inför den kommande rättegången i Svea hovrätt. Ausonius började på måndagen kontakta olika advokater för att se vem som vill åta sig uppdraget att bli hans nye offentlige försvarare. Advokat Lars Bergström begär också i ett brev till tingsrätten att få slippa samarbeta med Ausonius. Han åberopar dock inga samarbetssvårigheter med Ausonius som skäl för att bli entledigad utan hänvisar till sin vacklande hälsa. Enligt advokaten har arbetet varit så hårt att han av hälsoskäl tvingas avsäga sig ett fortsatt uppdrag åt Ausonius. Bergström skriver att arbetsbördan varit omänsklig för en försvarare och framhåller att Ausonius borde haft två försvarare eftersom målet varit extremt påfrestande. Enligt ett läkarintyg som Bergström skickat till tingsrätten är han utarbetad och bör av medicinska skäl inte fortsätta med lasermans-målet. Det är andra gången som John Ausonius begär en ny försvarare. Han hade först advokaten Gunnar Falk men efter en tid sprack också det samarbetet. John Ausonius har förklarat att han ska överklaga domen mot honom. Bytet av ny försvarare kan fördröja starten för rättegången i hovrätten. Huvudförhandlingen väntas dock börja tidigast i mars. KJELL RYNHAG/TT", "ideal": "LASERMANNENS ADVOKAT AVGÅR"}
{"input": "Skapa en rubrik för denna artikel:\n\nLjungberggruppen och Elfa köper tillsammans JICC:s fastighet i Järfälla från konkursboet. De bägge företagen betalar samanlagt 66,5 miljoner kronor för lokalerna, där IBM tidigare hade sin skrivarfabrik. Elfa, med 270 anställda, kommer att flytta sin verksamhet till lokalerna i Järfälla.", "ideal": "KONKURSBOET I JICC SÄLJER FASTIGHETEN I JÄRFÄLLA"}
{"input": "Skapa en rubrik för denna artikel:\n\nNya kriterier för miljömärkning av skog ska prövas av AssiDomän Skog och Trä AB samt Korsnäs AB på tre ställen med en sammanlagt yta av 135 000 hektar. Naturskyddsföreningen och Världsnaturfonden har tagit fram de kriterier som gäller för att skogsbruket ska bli miljömärkt. AssiDomäns provytor för praktiskt skogsbruk ligger i Lycksele och Örebro och omfattar 100 000 hektar. Korsnäs testar resten av provarealen på sina ägor. De båda företagen äger tillsammans drygt 20 procent av den svenska skogen.", "ideal": "PILOTFÖRSÖK MED MILJÖMÄRKT SKOG"}
{"input": "Skapa en rubrik för denna artikel:\n\nSvenska fack kan fortsätta med att ta till stridsåtgärder mot utländska entreprenörer för att motarbeta låglönekonkurrens, så kallad social dumpning. Det är några slutsatser i juridiske doktorn Sven-Hugo Rymans kartläggning och analys av frågor som rör social dumpning och svenska Lex Britannia, som är en del av medbestämmandelagen (MBL). Ryman har gjort arbetet på uppdrag av regeringen. Ryman tycker inte att det behövs några ändringar i Lex Britannia, åtminstone inte nu. Men han föreslår att en ny utredning ska sättas i sjön för att fundera över om lagen behöver skrivas om. Han anser att bestämmelserna, lagetekniskt sett, var ett förhastat ingrepp i MBL. Lex Britannia kom till i juli 1991 och är mycket omstridd. Den ger svenska fack möjlighet att med hjälp av stridsåtgärder, till exempel blockad av fartyg, tvinga igenom avtal på svensk nivå hos utländska företag och entreprenörer även om det redan finns avtal mellan parterna i det aktuella företaget. Den nuvarande, borgerliga regeringen, har gjort klart att det vore bäst om de aktuella bestämmelserna försvinner. Svenska arbetsgivare hävdar att Lex Britannia ger svenska fack orimliga möjligheter och att den ger Sverige dåligt rykte. Sven-Hugo Ryman tror att en särskild medlare eller förlikningsman skulle kunna göra nytta när tvist uppstår mellan svenska fack och utländska entreprenörer om vilka löner och arbetsvillkor som ska gälla för arbete i Sverige. Det kan inte i alla lägen vara rimligt att en utländsk arbetsgivare ska tvingas skriva på ett svenskt 200 sidor tjockt kollektivavtal. Ryman anser att \"praktiska skäl\" talar för att utländska företag som vid ett enstaka tillfälle, och för kort tid, gör arbete i Sverige ska få använda sig av villkor och löner som de kommit överens om i hemlandet. Det ska gälla om villkoren inte är mycket oförmånligare än svenska. Det är arbetsdomstolen (AD) som får ta ställning till om det handlar om social dumpning. Han konstaterar att Lex Britannia på ett vis kan komma på tvärs med EES-avtalets regler om att arbetskraft och tjänster ska kunna röra sig fritt över gränserna inom den Europeiska unionen och de sex Efta-länderna Sverige, Norge, Finland, Österrike, Island och Liechtenstein. Men, invänder han, EES-rätten tillåter att svenska fack verkar mot social dumpning. Förutsättningen är att det utländska företaget inte diskrimineras, till exempel om syftet är att tvinga fram bättre villkor än vad svenska avtal anger. LARS LARSSON / TT", "ideal": "SVENSKA FACK KAN FORTSÄTTA ANVÄNDA VAPNET LEX BRITANNIA"}
{"input": "Skapa en rubrik för denna artikel:\n\nVD:n för det annonsföretag som sålt reklamplats åt partiet sverigedemokraterna på de skånska Pågatågen kommer själv att JK- -anmäla annonsen. Han vill ha det klarlagt om affischerna är olagliga eller inte. På de aktuella affischerna ställs en svartvit bild med knäböjande muslimer på ett svenskt torg mot en färgsprakande stugidyll med svenska flaggor. Sverigedemokraterna ställer betraktaren frågan \"Vilket Sverige väljer du?\". Reklamen sattes upp på 94 platser i de skånska lokaltågen i juli och väckte blandade reaktioner. - Ingen har kunnat visa att reklamen strider mot lagen. Budskapet har kallats för \"osmakligt men knappast olagligt\" av jurister jag varit i kontakt med, säger Christer Öhlund, VD på Wennergren/Williams, som i slutet av veckan JK-anmäler den reklam som hans eget företag satt upp. - Vi vill få saken prövad. För framtiden är det viktigt att få reda på hur JK ställer sig, fastslår Öhlund. - Vårt företag sympatiserar på intet sätt med budskapet och de flesta som hört av sig till oss tycker att affischen är obehaglig. Men också de som stödjer fri åsiktsyttring har hört av sig, påpekar han och tillägger att anmälan inte kommer att hinna få effekt på just den här kampanjen. Sverigedemokraternas reklam kommer att få sitta kvar på tågen. - Ärendet ska prövas i vanlig ordning. Vi har redan fått in två anmälningar mot affischen från privatpersoner, säger tillförordnad justitiekansler Göran Persson till TT. Anmälarna har gjort gällande att upphovsmännen gjort sig skyldiga till tryckfrihetsbrottet hets mot folkgrupp. - Sverigedemokraterna har fått flera tidigare anmälningar, framförallt när det gäller deras närradioverksamhet, säger Göran Persson som anser att saken av praktiska skäl kan avgöras tidigast om två veckor. Också fp-riksdagsmannen Olle Schmidt i Malmö har tagit ett initiativ för att få affischernas laglighet prövad. Han har bett riksdagens utredningstjänst att utreda hur det förhåller sig.", "ideal": "ANNONSFÖRETAG JK-ANMÄLER SIN EGEN REKLAM"}
{"input": "Skapa en rubrik för denna artikel:\n\nEn Nato-talesman sade att alliansens ambassadörer inte hade fattat något formellt beslut under sitt veckomöte, men tillade: - Diskussionerna reflekterade den gemensamma synen på att det bör vara stor spännvidd i relationerna mellan Nato och Ryssland och en dialog och ett samarbete som speglar Rysslands betydelse för Europas säkerhet och stabilitet. Ryssland, som har klagat på Natos flygbombningar av serbiske ställningar i Bosnien, sade tidigare denna månad att det inte tänker underteckna PFP-avtalet i dess ursprungliga form, och föreslog ett särskilt avtal för det egna samarbetet med Natoalliansen. Enligt Nato-källorna var alliansens ambassadörer eniga om att ingå ett speciellt avtal med Ryssland inkluderande extra konsultationer i frågor om Europas säkerhet. Men det är fortfarande oklart hur exakt detta avtal skall formuleras. - Vi kom i princip överens om att vi måste göra något som erkänner Rysslands speciella status och ta dess synpunkter i beräkningen, sade en diplomat. Natos talesman sade att alliansen \"ser fram\" emot Rysslands undertecknande av PFP-avtalet, vilket öppnar möjligheterna för samövning inom områden som t ex fredsbevarande operationer. Rysslands försvarsminister Pavel Gratjov väntas precisera sitt lands krav för medlemskap i PFP på ett möte med sina Nato- -kolleger i Bryssel nästa vecka.", "ideal": "NATO ERBJUDER SPECIALAVTAL MED RYSSLAND"}
{"input": "Skapa en rubrik för denna artikel:\n\nAvd I: Gale Warning (6) (Camilla Eriksson), bra med bakom täten, framme som trea 500 kvar i slagläge, tog kommandot 200 före mål, enkelt undan sedan. Fisherman's Girl (7) perfekt placerad strax utanför ledaren, övertog greppet 500 kvar, kunde inte svara vinnaren, höll bra ändå. Sister Alica (3) bra med bakom täten, i slagläge strax bakom ledaren 400 meter före mål, avslutade bra utan att kunna hota tätduon. Avd II: Fire Fan (4) (Per-Anders Gråberg) perfekt placerad som trea några längder bakom tätduon, närmade sig stadigt 600 kvar, nådde tätkänning 300 meter senare, avgjorde knappt. Ghaali (3) togs lugnt som sista häst, manades 700 kvar för att nå upp, närmade sig stadigt, framme i tätkänning 300 meter före mål, kunde inte riktigt koppla grepp, höll bra ändå. Tangaloa (8) snart framme i tätkänning i klar ledning tillsammans med Big Foot 500 kvar, orkade inte fullfölja riktigt.", "ideal": "DAGENS DUBBEL (TÄBY)"}
{"input": "Skapa en rubrik för denna artikel:\n\nDen norska arbetslösheten uppgick till 4,0 procent i november, enligt siffror från arbetsdirektoratet. I oktober var arbetslösheten 4,1 procent och i november förra året 4,4 procent. Siffrorna är inte säsongsjusterade. Antalet arbetslösa i november minskade till 86 561 personer jämfört med 88 666 i oktober. Enligt de säsongsjusterade siffrorna uppgick arbetslösheten i november till 99 330 personer (101 296).", "ideal": "NORGE: ARBETSLÖSHETEN 4,0 PROCENT I NOVEMBER (4,1)"}
{"input": "Skapa en rubrik för denna artikel:\n\nHan har delgetts misstanke om tjänstefel, dataintrång och brott mot tystnadsplikten. Mannen greps i förra veckan och han satt också anhållen i ett dygn innan åklagaren beslöt att frige honom. Han misstänks för att i sitt arbete vid ett polisdistrikt utanför Stockholm olagligt ha hämtat hemliga uppgifter från polisens olika dataregister. Normalt har en polis rätt att hämta uppgifter ur datorn om uppgifterna är viktiga i hans arbete. I detta fall misstänks han ha hämtat uppgifterna av privat intresse och det är inte tillåtet. Mannen har sedan förra våren och fram till helt nyligen hämtat uppgifter ur efterlysningsregistret om sig själv och en vän som var efterlyst för bland annat utpressning och olaga hot. Kamraten har då och då kontaktat polisassistenten för att via honom få veta hur intressant han är för polisen. Kamraten, som hörts av polisen och nu misstänks för anstiftan till dataintrång, medger att han en gång bett polisassistenten kontrollera om han var anhållen. Han var då utomlands och fick beskedet att han inte längre var anhållen. Han återvände därefter till Sverige. KJELL RYNHAG/TT", "ideal": "POLIS MISSTÄNKS FÖR DATAINTRÅNG"}
{"input": "Skapa en rubrik för denna artikel:\n\nI miljarder år fanns inget annat än små, enkla organismer. Så plötsligt, på bara fem-sex miljoner år, uppkom nästan alla typer av avancerade djur på en enda gång. Det är den mest omvälvande händelsen i livets historia. Ändå var den tills helt nyligen höljd i dunkel. Först under de senaste tio åren har forskarna kunnat lätta på hemligheterna kring explosionen. Allt som allt har de öppnat ett litet, fascinerande fönster bakåt i tiden, in i kambrium, den geologiska period då explosionen inträffade. Kambrium började för 544 miljoner år sedan. Alldeles i inledningen hände inte mycket. Livet fortskred i samma lugna takt som det hållit ända sedan begynnelsen drygt tre miljarder år tidigare. Alla existerande djur var fortfarande mycket små och mycket primitiva. Men det var lugnet före stormen. Den kambriska explosionen kom med en lika plötslig som häpnadsväckande kraft. Nästan samtliga av djurrikets nu existerande stammar ryggradsdjuren, blötdjuren, leddjuren, mossdjuren, och alla de andra - uppstod samtidigt, inom loppet av en geologisk sekund. Mångfalden var till och med ännu större än vad den är i dag. Tillsammans med förfäderna till dagens djurvärld fanns djur som inte lämnat några efterföljare - en del så underliga att de helt trotsar fantasin. För första gången utvecklades hårda skal, taggar, käkar och moderna extremiteter. De första ekologiska systemen med riktiga rovdjur och bytesdjur såg dagens ljus. Den var djurrikets Big Bang. Det moderna, avancerade livets födelse. - Det finns ingen mer fascinerande period att studera, säger Lars Ramsköld, paleontolog vid Uppsala universitet. Han har som enda utlänning fått förmånen att hjälpa till att analysera faunan från en av de viktigaste fyndplatser vetenskapen känner: Chengjiang i Yunnan i södra Kina. Här har kinesiska forskare under ledning av professor Jun-yuan Chen blottlagt över 10 000 fantastiskt väl bevarade fossil från själva explosionsögonblicket för 530 miljoner år sedan.Bara en lokal i världen har ett lika rikt material - den berömda Burgess Shale i British Columbia i Kanada. Den är dock 15 miljoner år yngre, det vill säga från tiden strax efter explosionen. Både Chengjiang och Burgess Shale är unika genom att mjukdelarna från de utdöda djuren finns bevarade. Det betyder att det är möjligt att rekonstruera de djur som levde i det kambriska havet - livet hade ännu inte tagit steget upp på land - i detalj. Trots detta har kontroverserna kring djuren varit många. I vissa fall har forskarna inte kunnat enas om hur vissa djur såg ut eller hur de rörde sig. Och oenigheten har varit ännu större om deras släktskap. - Det beror på att många av dem inte har någon direkt motsvarighet i dagens fauna, säger Ramsköld. Som exempel tar han ett av de mest omstridda djuren: Hallucigenia. Den fick sitt namn på grund av att man först trodde att den hade ben som liknade stiletter, medan ryggen var försedd med en rad avlånga lurar. Något märkligare hade aldrig skådats. Nyligen fick dock gåtan sin lösning. Ramsköld och hans kinesiska kollegor lyckades visa att Hallucigenia rekonstruerats upp och ner. Lurarna var i själva verket djurets extremiteter medan de stilettliknande benen var dubbla rader av taggar på ryggen. Ett annat omskrivet djur är \"monsterräkan\" Anomalocaris. Den var sin tids största rovdjur, en väldig best som mest liknade en korsning mellan en bläckfisk och en gigantisk skorpion. Det tog dock mycket lång tid innan forskarna hade en aning om hur djuret såg ut. Till en början visste man inte ens att det rörde sig om ett enda djur. När dess fångstarmar hittades trodde man att det rörde sig om kroppen hos en utdöd räka. Det var så djuret fick sitt namn. Anomalocaris betyder nämligen \"avvikande räka\". Även andra djur har med tiden börjat framstå som inte fullt så underliga som man först uppfattade dem. Ändå kvarstår intrycket att varelser som Hallucigenia och Anomalocaris inte liknar något som finns i dag. Detta har lett den välkände amerikanske paleontologen Stephen Jay Gould till slutsatsen att ett flertal av djuren från explosionen inte lämnade några efterföljare. De var så avvikande till sin grundkonstruktion att det inte går att påvisa någon släktskap med några nu levande djur. Explosionen blir därmed ett mycket speciellt ögonblick i livets historia. Djurvärlden uppvisade en större mångfald och många fler anpassningar eller grundplan, både morfologiskt och ekologiskt, än i dag. - Gould har rätt i att det fanns fler grundplan alldeles i begynnelsen. I den meningen har livet utarmats efter explosionen, säger Ramsköld. - Det beror troligen på att antalet kontrollgener hos djuren blir fler med tiden. Effekten blir att morfologiska karaktärer, som exempelvis hur extremiteter ska se ut, binds allt hårdare. I kambrium fanns färre genetiska styrsystem och därför var anpassningarna inte lika låsta. Men det betyder inte att de kinesiska forskarna och Ramsköld håller med Gould om att de flesta av de kambriska djuren skulle sakna släktskap med dagens fauna. I de flesta fall har de kommit fram till att djuren från explosionen - hur udda de än verkar - tillhör nu existerande djurgrupper. Vad hände? Som alla paleontologer har Ramsköld funderat mycket på orsaken till explosionen. Vad var det som hände? - Det finns flera teorier. En av dem går ut på att syrenivån i atmosfären, och därmed i havet, för första gången nådde en kritisk gräns, säger Ramsköld. - En annan teori bygger på att det biologiska samspelet för första gången blev självgenererande. Alla organismer påverkar varandra, men för att de ska driva på varandras utveckling krävs troligen en viss mångfald. Den gränsen kanske nåddes precis för 530 miljoner år sedan.", "ideal": "LIVETS BIG BANG"}
{"input": "Skapa en rubrik för denna artikel:\n\nISHOCKEY-ELIT: Elitserien BRYNÄS-VÄSTERÅS 3-3 (0-0, 0-1, 3-2) Andra perioden: 0-1, 0.34, Paul Andersson. Tredje perioden: 1-1, 0.22, Greg Parks, 1-2, 1.39, Mishat Fahrutdinov, 2-2, 6.09, Peter Larsson, 2-3, 9.29, Edvin Frylén, 3-3, 17.03, Greg Parks. Utv, Brynäs: 6x2. Västerås: 8x2. Publik: 3 797. AIK-FÄRJESTAD 6-3 (4-0, 0-2, 2-1) Första perioden: 1-0, 4.17, Patric Englund, 2-0, 15.11, Erik Hämäläinen, 3-0, 16.10, Mats Lindberg, 4-0, 17.45, Peter Gerhardsson. Andra perioden: 4-1, 3.13, Jonas Höglund, 4-2, 5.53, alij Protjorov. Tredje perioden: 5-2, 7.10, Niclas Hävelid, 6-2, 10.18, Peter Gerhardsson, 6-3, 12.36, Jörgen Jönsson. Utv, AIK: 8x2. Färjestad: 8x2. Publik:4 089. LEKSAND-DJURGÅRDEN 4-2 (1-0, 2-0, 1-2) Första perioden: 1-0, 5.42, Markus Eriksson. Andra perioden: 2-0, 0.12, Hans Lodin, 3-0, 3.32, Joakim Lidgren. Tredje perioden: 3- -1, 0.46, Ola Josefsson, 4-1, 7.18, Anders Carlsson, 4-2, 8.51, Jens Öhling. Utv, Leksand: 2x2. Djurgården: 1x2. Publik: 5 387. RÖGLE-HV71 4-3 (1-1, 2-2, 1-0) Första perioden: 0-1, 6.37, Peter Ekelund, 1-1, 17.15, Jens Nielsen. Andra perioden: 1-2, 3.01, Johan Lindbom, 2-2, 4.59, Peter Lundmark, 2-3, 8.42, Kai Nurminen, 3-3, 19.59, Michael Hjälm. Tredje perioden: 4-3, 3.00, Peter Lundmark. Utv, Rögle: 5x2. HV71: 6x2. Publik: 3 320. LULEÅ-MALMÖ 3-2 (1-2, 1-0, 1-0) Första perioden: 1-0, 7.45, Stefan Nilsson, 1-1, 13.34, Kim Johnsson, 1-2, 17.59, Robert Burakovsky. Andra perioden: 2-2, 15.33, Johan Rosén. Tredje perioden: 3-2, 2.18, Petter Nilsson. Utv, Luleå: 2x2. Malmö: 4x2 minuter. Publik: 4 916. VÄSTRA FRÖLUNDA-MODO 5-2 (3-0, 1-2, 1-0) Första perioden: 1-0, 0.32, Pär Edlund, 2-0, 7.28, Petteri Nummelin, 3-0, 14.43, Per-Johan Axelsson. Andra perioden: 3-1, 8.46, Hans Jonsson, 4-1, 10.29, Per-Johan Axelsson, 4-2, 15.52, Anders Söderberg. Tredje perioden: 5-2, 10.16, Per-Johan Axelsson. Utv, Frölunda: 4x2. Modo: 4x2. Publik: 8 461.", "ideal": "ISHOCKEY-ELIT:"}
{"input": "Skapa en rubrik för denna artikel:\n\nHan höll på att inte ens komma till jobbet i Älmhult från sitt hem i de djupa småländska skogarna. Men bättre brödlös än rådlös - posten måste ut. Så Martinsson tog traktorn, rapporterar tidningen Smålänningen. Och när traktorekipaget nått postkontoret i samhället - och sopat rent framför posthuset - var det lika bra att fortsätta. De flesta av hushållen i utbärningsdistriktet låg nämligen också inbäddade i djupsnö. - Det gick mycket bättre med traktorn än med cykeln, kommenterar Martinsson belåtet sin bedrift.", "ideal": "POSTSERVICE MED TRAKTOR"}
{"input": "Skapa en rubrik för denna artikel:\n\nTRAV: LYCKSELE LYCKSELE V 5-raden: 2-4-4-1-1 (lopp 3-7) 210 med fem rätt får 514 kr. LOPP 1: 1) Monisse (Jan Norberg), 2) Rollex, 3) Snabba Pontus. Odds 3,08. Plats 15-17-15. LOPP 2: 1) Delvin Brew (Jami Mikkonen), 2) I Can Do It, 3) Sunbrew Queen. Odds 3,86. Plats 19-56-16. Struken nr 10. LOPP 3: 1) Astor Brick (Henrik Hofverberg), 2) Zoot Wange, 3) Lemister. Odds 5,26. Plats 23-26-31. Struken nr 8 och 10. LOPP 4: 1) Quincy Key (Lennart Nygren), 2) Mr Chip, 3) One Way Love. Odds 3,30. Plats 13-12-41. LOPP 5: 1) Måntoddan (Gunnar Melander), 2) Skarvex, 3) Finntyr. Odds 1,48. Plats 13-16-62. Struken nr 1,10 och 12. LOPP 6: 1) Bråns Brandy (Bo-Göthe Svensson), 2) Rex R.S., 3) Special Lady. Odds 4,29. Plats 13-13-93. Struken nr 3. LOPP 7: 1) Scarabe (Jan Norberg), 2) Big Able, 3) Mr Ivory. Odds 1,62. Plats 13-24-17. Struken nr 8 och 11. LOPP 8: 1) Biggelina Star (Jonas Toft), 2) Speedy Lad, 3) Rattle Snake. Odds 3,50. Plats 19-25-38. Struken nr 8. LOPP 9: 1) Vivaldi (Lennart Nygren), 2) Goggo, 3) Pinocco. Odds 1,67. Plats 12-14-37. Struken nr 4 och 13. LOPP 10: 1) Rozzo Goj (Jan Norberg), 2) First Maiva, 3) Cristy Suit. Odds 1,41. Plats 14-50-24. Struken nr 7. LOPP 11: 1) Reading Bond (Jan Norberg), 2) Grace R.S., 3) Coffee Qvarn. Odds 3,45. Plats 15-14-21. Struken nr 5 och 15. LOPP 12: 1) Quincy Key (Lennart Nygren), 2) Estor Brick, 3) Mister Chip. Odds 5,12. Plats 17-17-12. Struken nr 5 och 12. Oms: 874 234 kr. V 5: 166 291 kr.", "ideal": "TRAV: LYCKSELE"}
{"input": "Skapa en rubrik för denna artikel:\n\nDen amerikanska polisen meddelade på torsdagen att den gripit en 27-årig man som misstänks ligga bakom ett brutalt överfall på två svenska kvinnor i New York i måndags. En av dem våldtogs och den andra blev offer för annat sexuellt övergrepp. Enligt polisen är den gripne redan tidigare misstänkt för våldtäkt. Vid husrannsakan hemma hos mannen hittade polisen flera vapen. De båda kvinnorna, mellan 20 och 25 år gamla, överfölls i sin lägenhet i ett område på Manhattan som normalt brukar anses tryggt, på övre östsidan. Kort efter det att de kom hem natten till måndagen trängde sig en svart man in i lägenheten. Han var beväpnad med en pistol. Mannen tvingade ned kvinnorna på golvet och förgrep sig på dem. Kvinnorna bestals också på 250 dollar.", "ideal": "27-ÅRING GRIPEN MISSTÄNKT FÖR VÅLDTÄKT PÅ TVÅ SVENSKOR I NEW YORK"}
{"input": "Skapa en rubrik för denna artikel:\n\nKurserna på Tokyobörsen återhämtade sig på tisdagen efter måndagens kursfall. Nikkei 225 index gick upp 0,9 procent till 18 747,4. Handeln var stillsam. Omsättningen var 345 miljoner aktier. Topix index steg 0,3 procent till 1 464,2. Kurserna steg i 541 papper, sjönk i 512 och var oförändrade i 162. Kursvinnare var Wakachiku Construction, som steg 77 yen till 754. Aktien var också dagens mest omsatta.", "ideal": "KURSERNA VÄNDE UPPÅT I TOKYO"}
{"input": "Skapa en rubrik för denna artikel:\n\nAv 981 tillfrågade sade 39 procent att de tänkte rösta ja om det vore folkomröstning i dag. 34 procent skulle rösta nej. Var fjärde hade ännu inte bestämt sig. Bland de yngsta, 16-24 år, har det skett ett trendbrott. Tidigare har nej-sidan dominerat. Nu säger 43 procent ja och 35 procent nej. Bara bland de medelålders, 25-44 år, är forfarande nej i majoritet. Kvinnor är mer negativa än män med 37 procent emot och 33 procent för. Det är första gången sedan 1992 som IMU-Testologen i sina mätningar fått en majoritet för ja-sidan. Även i Sveriges televisions stora valundersökning VALU som genomfördes på valdagen fick ja-sidan majoritet. Sammanlagt tillfrågades i den 6 000 väljare. 51,8 procent av de tillfrågade sade ja, 45,5 procent nej och bara 2,7 röstade blankt. IMU-Testologen har också undersökt stödet för de båda sidornas olika argument. Det viktigaste argumentet för EU-förespråkarna är att Sverige inte får isoleras från övriga Europa. Nej-sidans starkaste kort har tidigare varit att ett medlemskap leder till minskat självbestämmande. Det argumentet har halkat ner till andra plats och ersatts av oron för att de öppna gränserna leder till större problem med droger och våld. IMU-Testologens undersökning genomfördes 31/8-6/9 och 14/9-20/9.", "ideal": "JA-SIDAN STÄRKER SIN STÄLLNING - ÄVEN HOS UNGDOMEN"}
{"input": "Skapa en rubrik för denna artikel:\n\nPå onsdagen gick i ett senatsförhör i USA framstående cancerforskare till försvar för undersökningarna. Forskningen har gått ut på att se om tamoxifen, som är ett kraftfullt läkemedel, kan användas i förebyggande syfte. Preparatet har satts in på friska kvinnor, som tillhör riskgruppen att få bröstcancer. Tamoxifen har tidigare visat sig kunna förebygga canceråterfall bland kvinnor som har haft sjukdomen. Organisationen Kvinnors hälsorådgivare har ifrågasatt om de kvinnliga cancerpatienterna har fått riktig information om biverkningarna av tamoxifen, särskilt om risken för livmodercancer. Överhuvudtaget har man ifrågasatt om friska kvinnor ska utsättas för en så kraftig medicin som tamoxifen. Kritiken kom vid en känslig tidpunkt. En kanadensisk studie avslöjades i vintras med att ha förfalskat forskningsresultat om bröstcancer. Studien hade jämfört överlevnadstal för cancerpatienter som fått hela bröstet bortopererat med överlevnadstalen för patienter som bara fått de cancerangripna vävnaderna borttagna. Forskarna har efter det avslöjandet försökt lugna kvinnorna med att slutsatserna var rätt, även om en del av deras data var felaktiga. Både studien om bröstoperationer och tamoxifenstudien ingår i ett nationellt projekt om bröst- och tarmoperationer, NSABP. En grupp senatorer hade kallat intresseorganisationer och experter till förhöret, som inte var ett formellt utskottsförhör. Senatorerna var mycket oroliga för tilltron och tillförsikten bland kvinnorna vars liv det handlar om. Vetenskapsmännen som kom till senatsförhöret förespråkade alla tamoxifenundersökningen. Den tillförordnade chefen för NSABP Donald Trump anser att tamoxifens förtjänster överstiger riskerna. Data har kontrollerats och åter kontrollerats, sade han. - Vi står inför ett genombrott i cancerforskningen om detta preparat, sade Trump. Nationella cancerinstitutet, NCI, har vidtagit åtgärder mot förfalskningar i forskningen. Bruce Chabner, som har en hög post i NCI, sammanfattade åtgärderna för senatsgruppen. En kollega till honom i NCI, Leslie Ford, förespråkade att tamoxifenstudien ska fortsätta: - Om tamoxifen kan skydda mot bröstcancer och riskerna är godtagbara, så behöver vi veta det, sade han. Men kvinnors hälso- och cancerorganisationer är splittrade när det gäller tamoxifen. Amy Langer, som är verkställande direktör i nationalförbundet för bröstcancerorganisationerna, stöder försöken med tamoxifen \"eftersom kvinnor i riskzonen inte har ett verkligt alternativ\". Kritikern Cynthia Pearson från Kvinnors hälsonätverk sade att forskarna tar en kalkylerad, hög risk. - Vi är motståndare till tamoxifen i förebyggande syfte eftersom det är ett för riskabelt läkemedel, sade Pearson. I föregående version uppgavs det att tamoxifen är ett cellgift, vilket inte stämmer. Här följer rättad version", "ideal": "EXPERIMENTBEHANDLING MOT BRÖSTCANCER UTSATT FÖR KRITIK"}
{"input": "Skapa en rubrik för denna artikel:\n\nDen amerikanska flygplanstillverkaren McDonnell Douglas redovisar en nettovinst på 165 miljoner dollar (1 226 miljoner kronor) under det fjärde kvartalet 1994. Det är något högre än samma kvartal året innan då vinsten var 143 miljoner dollar. Under helåret 1994 gjorde McDonnell Douglas en vinst efter skatt på 598 miljoner dollar, en ökning med cirka 66 procent jämfört med 1993. Försäljningen under oktober-december i fjol var 3,51 miljarder dollar, att jämföra med 3,63 miljarder dollar året dessförinnan. Den totala försäljningen under 1994 uppgick till 13,2 miljarder dollar, att jämföra med 14,5 miljarder dollar under 1993.", "ideal": "MCDONNELL KVARTAL 4: VINST 165 MILJONER DOLLAR (143)"}
{"input": "Skapa en rubrik för denna artikel:\n\nMTBTRUPP: MOUNTAINBIKETRUPP TILL VM Förbundskaptenen i mountainbike, Anders Östberg har tagit ut truppen till mountainbike-VM i Tyskland 19-24 september. VM i Tyskland fungerar även som kval till OS nästa år för crosscountry-åkarna. De 20 bästa i herrklassen och de tolv bästa i damklassen får en OS-biljett. I grenen downhill har Sverige sin största VM-förhoppning i Tommy Johansson som i fjol tog silver både i EM och VM. Här är truppen i crosscountry, herrar: Roger Persson, MTB-91, Falkenberg, Anders Wickholm, Sandviken, Johan Malmsten, Bure, Tommy Larsson, Ludvika. Herrjuniorer: Erik Jungåker, Ceres, Katrineholm, Martin Gustavsson, Borås. Damer: Annica Jonsson, Västerås, Lina Bergström, Yeti, Stockholm, Petra Åberg, Södertälje. Damjuniorer: Emelie Öhrstig, Borås, Helena Eriksson, Uppsala. Downhill, herrar: Tommy Johansson, Falun, Tony Helmersson, Uppsala. Herrjuniorer: Johan Engström, Piteå, Jan Lundman, do, Morten Rooth, Uppsala. Damer: Malin Lindgren, Falun.", "ideal": "MTBTRUPP: MOUNTAINBIKETRUPP TILL VM"}
{"input": "Skapa en rubrik för denna artikel:\n\nSkotska Dundee Uniteds manager, serben Ivan Golac, har bötfällt sina spelare på vardera cirka 1 200 för att de förlorade mot Hibernian med 0- 5 i lördags. Och för att visa hur självkritisk han var efter klubbens största förlust i den högsta skotska fotbollsligan så betalade han själv samma summa till klubben för att han \"valt en helt felaktig defensiv taktik\".", "ideal": "SJÄLVKRITISK TRÄNARE GAV SIG SJÄLV BÖTER"}
{"input": "Skapa en rubrik för denna artikel:\n\nStatssekreterare Siri Bjerke sade till NTB att allt tyder på att massmorden i Rwanda kvalificerar sig för beteckningen folkmord. Men hon förnekade att norska myndigheter därmed har ändrat uppfattning. - Vi har egentligen aldrig haft något motstånd mot att använda beteckningen folkmord, hävdade Bjerke. Uttalandet från UD:s presstalesman Arthur Baste Knutsen till NTB tidigare under onsdagen trodde hon måste ha byggt på ett missförstånd. - Presstalesmannen uttalade sig troligen om den juridiska betydelsen av begreppet folkmord i internationella sammanhang, förklarade Bjerke. Baste Knutsen sade att norska UD ogärna använder beteckningen folkmord och att man bedömt det som \"föga meningsfullt\" att göra det i fallet Rwanda. Amnesty International liksom flera norska hjälporganisationer ställde sig oförstående till UD:s hållning. - Morden på tutsier i Rwanda är ett klart exempel på folkmord. Massakrerna var planlagda och utfördes systematiskt, sade Stig Michaelson vid norska avdelningen av Amnesty.", "ideal": "NORSKA UD BACKAR: FOLKMORD I RWANDA"}
{"input": "Skapa en rubrik för denna artikel:\n\nNär Waara skulle tala vid båren samlade hon de anhöriga runt kistan. Det blev så trångt att hon fick backa några steg, uppger Norrbottens-Kuriren. Plötsligt kände kyrkoherden hur det blev allt varmare i baken. Rök steg upp bakom prästen och en av begravningsgästerna kastade sig fram och släckte elden. Orsaken till att prästmunderingen tog eld var ett levande ljus som Sonja Waara ställt sig ovanför. Skadorna inskränkte sig till förstörda kläder och små brännblåsor.", "ideal": "KYRKOHERDE MED ELD I BAKEN"}
{"input": "Skapa en rubrik för denna artikel:\n\nBurundis försvarsminister, överste Gedeon Fyiroko gav på tisdagen armén order om att återupprätta ordningen i landet och särskilt i huvudstaden Bujumbura. Det uppgav radion i Burundi på tisdagskvällen. Fyiroko sade i ett radiouttalande att armén ämnade \"skydda alla medborgare\" och uppmanade alla militära enheter att stärka säkerheten och \"straffa alla orosmakare\". Burundis huvudstad beskrevs som totalt lamslagen av strejker på tisdagen. Trupper stationerades i Bujumbura i måndags vilket ökat farhågorna för en utveckling i Burundi liknande den katastrof som drabbat grannlandet Rwanda. Den etniska sammansättningen i landet är likadan med rivalitet mellan majoritetsstammen hutu och tutsiminoriteten. Den senare dominerar armén. Bara under veckoslutet har ett 20-tal människor dödats i nordöstra Burundi vid strider mellan de båda folkgrupperna.", "ideal": "FÖRSVARSMINISTER GER MILITÄREN ORDER OM ATT ÅTERUPPRÄTTA ORDNINGEN"}
{"input": "Skapa en rubrik för denna artikel:\n\nMen förväntningarna har överträffats och efter tio guld, sju silver och fyra brons toppade Ryssland medaljställningen före Norge. - Det är redan en seger för oss, en fantastisk seger. Vi har visat att rysk idrott inte bara lever utan också kan åstadkomma något, säger Alexander Kozlovskij, vice ordförande i Rysslands olympiska kommitte. (TT-Reuter) X     X     X KOSTNADEN för Rysslands OS-deltagande uppgår till cirka 16 miljoner kronor. Av det kommer 60 procent från utländska sponsorer och resten från ryska firmor. En rysk guldmedaljör erhåller 15 000 dollar, vilket motsvarar 120 000 kr eller 24 miljoner rubel eller 180 ryska genomsnittliga månadslöner! En silvermedaljör får 7 000 dollar och bronsmedaljörerna belönas med 3 000 dollar vardera. (TT- -Reuter) X     X     X ITALIEN går i vintersport-feber och segern i herrstafetten slår till och med ut fotbollen i italienska medier. \"Just vi åker till Norge och visar världen hur man åker skidor, rodel och kommer till rätta med kylan. Just vi, som bara har vinter två månader om året\", skriver Ferdinando Camon i tidningen Corriere dello Sport. (TT-DPA) X     X     X REKORD slås på alla sätt i Lillehammer. Nu finns siffror som visar på stora TV-framgångar. 100 länder har visat TV-bilder från Lillehammer. OS i Albertville sändes till 86 länder. Amerikanska CBS, som betalat över två miljarder för sändningsrätten, jublar med tanke på reklamintäkterna. Nästan 30 procent av hushållen i USA ser överföringarna. Det är flera än vid de egna sommarspelen i Los Angeles 1984. Vid Albertville-OS låg tittarnivån på cirka 20 procent. Till och med länder i Afrika visar TV-bilder från Norge. Det är första gången i vinter- -OS historia. (TT-NTB) X     X     X I BESVIKELSEN över att Jayne Torvill och Christoffer Dean bara fick brons i isdans drack britterna te. El-verken i England registrerade en enorm ökning av elströmuttaget efter tävlingen. Då tröstade sig miljoner engelsmän med te som värmde själen, skriver Daily Mail. (TT-OS) X     X     X JOHANN OLAV KOSS blåste verkligen liv i insamlingen Olympic Aid som bland annat sker till förmån för Sarajevo. När Koss skänkte segerpremien på 1 500 meter till insamlingen hade 14 miljoner kronor samlats in. Koss uppmanade också norrmännen att satsa en tia på varje guld Norge tar i OS. Bara någon vecka senare är insamlingen upp i 55 miljoner kronor. (TT-OS) X     X     X KOSS HAR OCKSÅ planer på att hoppa av norska skridskolandslaget nästa säsong, enligt tidningen Verdens Gang. Det är hans medicinstudier som kräver en annorlunda planering. Han har fyra år kvar av sina läkarstudier och det avtal han har med universitetet går ut efter denna säsong. Han satsar dock ytterligare ett år på skridskon men väljer av praktiska skäl att stå utanför landslaget. Till VM i Göteborg i mars kommer han dock, enligt uppgifter från landslagstränaren Hans Trygve Kristiansen och Norges olympiska kommitte. (TT-OS) X     X     X PÅ ULLEVÅL sjukhus i Oslo görs bara de nödvändigaste operationerna under OS. Läkarna har dragit till Lillehammer. Medan patientkön blir längre på sjukhuset gipsar läkarna brutna ben i Lillehammer, skriver Aftenposten. (TT-OS) X    X     X NORRMÄNNEN tror mera på Nancy Kerrigan än Tonya Harding som segrare i konståkningen. Inför OS fick även Norge ett oddsspel. Där ger Harding 5,73 gånger pengarna medan Kerrigan ger 3,27. Favoriter är föga överraskande fransyskan Surya Bonaly (2,60) och Oksana Baiul, Ukraina (2,82).", "ideal": "SMÅTT OCH GOTT FRÅN OS I LILLEHAMMER"}
{"input": "Skapa en rubrik för denna artikel:\n\nCYKEL: LYON LYON: Tour de l'Ain, prolog, 4 km: 1) Sebastian Medan, Frankrike, 4.50. Sv plac: 30) Klas Johansson -13, 49) Peter Stensson -17, 72) Per Anders Johansson -23, 80) Magnus Ljungblad -25, 82) Martin Johansson -25, 92) Mattias Eriksson -30. Etapp 1, 190 km: 1) William Leberton, Frankrike, 4.07.30. Sv plac: 10) Eriksson -29, 24) Ljungblad -29, 38) Per Anders Johansson -37, 47) Stensson - -37, 48) Martin Johansson -37, 71) Klas Johansson -37.", "ideal": "CYKEL: LYON"}
{"input": "Skapa en rubrik för denna artikel:\n\nDDODDS: DAGENS DUBBEL Jägersro tisdag 7 mars. DD 1: nr 11 Sandy Boy G T (5,57). DD 2: nr 1 Sandy Bane (3,76). Odds: 17,26. Oms: 6 236 385 kr.", "ideal": "DDODDS:"}
{"input": "Skapa en rubrik för denna artikel:\n\nFiskebåten Calypso drog på lördagen upp en farlig fångst ur havet utanför Onsalalandet. En mina hade fastnat i trålen och följt med upp mot båtens däck. Efter kontakt med Västkustens marinkommando kunde besättningen sätta ut minan i havet igen. Sjövarning utfärdades och minan kommer att oskadliggöras efter helgen. - Nu ligger den på på 24,5 meters djup utanför Kungen. Vi har den exakta positionen och kommer att ta tag i detta på måndag, säger överstelöjtnant Bo Ståhlsparre till TT. Calypso trålade tidigt på lördagsmorgonen vid Tistlarna, söder om Göteborg, när den explosiva fångsten fastnade i trålen. Efter kontakt med marinen stog det klart att det handlade om en mina från andra världskriget. Tändanordningen hade vittrat bort, men minans skrov och huvudladdning fanns kvar. Därmed fanns ingen överhängande risk för en explosion. I det läget fick Calypsos besättning order om att släppa av minan i havet igen. - När vi ser att det inte föreligger någon omedelbar risk för liv och lem får båten söka upp en lämplig plats där det är lätt att arbeta med minan i nästa steg i destruktionen. Nu skall vi detonera den snarast möjligt, säger Bo Ståhlsparre.", "ideal": "FISKEBÅT FICK MINA I TRÅLEN"}
{"input": "Skapa en rubrik för denna artikel:\n\nOrsak: fastighetsägaren har uppmanat sina hyresgäster att gå ur hyresgästföreningen för att få lägre hyror. Hyresgästföreningens ombudsman Lars Holm tänker därför ta till kraftiga åtgärder mot den aktuelle hyresvärden, uppger Blekinge Läns Tidning. Holm anser att hyresvärden sannolikt utfört en föreningskränkande åtgärd. - Därför kan vi kräva skadestånd och även få skadestånd om vi lidit ekonomisk skada, säger Holm. Hyresgästföreningen i Blekinge får stöd både från sitt riksförbund och från LO:s rättsskydd: rätten att tillhöra en förening är okränkbar. Den aktuelle hyresvärden har försökt förmå sina närmare 140 hyresgäster att lämna hyresgästföreningen för att få sänkt hyra och förmånen av ny tvätt- eller diskmaskin. Lokala förhandlingar mellan de båda parternas ombud skall tas upp 22 november.", "ideal": "FASTIGHETSÄGARE KRÄVS PÅ SKADESTÅND AV HYRESGÄSTFÖRENING"}
{"input": "Skapa en rubrik för denna artikel:\n\nFN-källor beräknar att 15 000 människor lämnat området den gångna veckan. Men livet fortsatte ändå normalt i byarna under veckoslutet. Affärer höll öppet och jordbrukare utförde sitt arbete på åkrarna. Det fanns inga tecken på ovanliga israeliska trupprörelser eller förstärkningar i området. En del byar nära den zon som Israel håller längst i söder hade nästan tömts på invånare, uppgav en källa inom Unifil, FN-styrkan i Libanon. Södra Libanon är slagfält mellan Israel och muslimsk och palestinsk gerilla. Israeliska trupper och deras allierade, den libanesiska milisen håller en säkerhetszon invid gränsen mot Israel. Israel har hotat med en \"smärtsam hämnd\" mot dem som utförde sprängattentaten i Buenos Aires och London som dödade minst 96 människor och skadade dussintals. En trolig måltavla för hämnden är Hizbollah-gerillan i södra Libanon. Gruppen har utpekats som skyldig till dåden men ingen officiell anklagelse har framförts. Proiranska muslimska aktivister svor på söndagen att göra norra Israel obeboeligt, om israeliska styrkor angriper Libanon som hämnd för sprängattentaten. En proiransk ledare, som ville vara anonym, sade till Reuter att gerilla kommer att angripa samhällen i norra Israel. - Om de driver 300 000 på flykt så driver vi bort 150 000, sade han. Norra Israel är långt mer glesbefolkat än södra Libanon.", "ideal": "TUSENTALS FLYR I SÖDRA LIBANON"}
{"input": "Skapa en rubrik för denna artikel:\n\nSIMVM: MEDALJSTÄLLNING: SVERIGE TVÅA I MEDALJSTÄLLINGEN Sveriges ligger på andra plats i medaljställningen efter två dagar simningar under VM i Rom. Överlägsen ledare är som väntat Kina. Medaljställning efter två dagar (guld-silver-brons): 1) Kina     6-6-1. 2) Sverige 1-2-0. 3) USA      1-1-4. 4) Tyskland 1-1-2. 5) Finland 1-1-0.", "ideal": "SIMVM: MEDALJSTÄLLNING: SVERIGE TVÅA I MEDALJSTÄLLINGEN"}
{"input": "Skapa en rubrik för denna artikel:\n\nTotalt har det blivit 58 svenska världscupsegrar individuellt, av vilka Gunde Svan har vunnit 30. Här är topplistan över svenska segrare: Gunde Svan 30 Torgny Mogren 13 Thomas Wassberg 6 Thomas Eriksson 2 Marie-Helene Westin 2 Jan Ottosson 1 Marie Risby 1 Lars Håland 1 Christer Majbäck 1 Henrik Forsberg 1 Här är alla svenska världscupsegrar sedan cupen blev officiell 1981/82: 1982 Oslo, 20/2 (VM): Thomas Eriksson, 30 km. Oslo, 27/2 (VM): Thomas Wassberg, 50 km. 1983 Reit Im Winkl, 14/1: Jan Ottosson, 15 km. Anchorage, 19/3: Gunde Svan, 15 km. Labrador City, 27/3: Gunde Svan, 30 km. Ramsau, 16/12: Gunde Svan, 30 km. 1984 Sarajevo, 13/2 (OS): Gunde Svan, 15 km. Sarajevo 19/2 (OS): Thomas Wassberg, 50 km. Falun, 25/2: Gunde Svan, 30 km. Fairbanks, 17/3: Gunde Svan, 15 km. 1985 Seefeld, 22/1 (VM): Gunde Svan, 30 km. Seefeld, 27/1 (VM): Gunde Svan, 50 km. Witoscha, 16/2: Gunde Svan, 15 km. Syktyvkar, 22/2: Gunde Svan, 15 km. Lahtis, 2/3: Marie Risby, 5 km. Falun, 9/3: Gunde Svan, 30 km. Oslo, 14/3: Thomas Wassberg, 15 km. Labrador City, 7/12: Gunde Svan, 15 km (klassiskt). Biwabik, 14/12: Gunde Svan, 30 km (fritt). 1986: La Bresse, 12/1: Gunde Svan, 30 km (k). Bohinj, 15/1: Torgny Mogren, 15 km (f). Oberstdorf, 14/2: Gunde Svan, 50 km (f). Lahti, 2/3: Torgny Mogren, 15 km (f). Falun, 8/3: Thomas Wassberg, 30 km (k). Oslo, 15/3: Gunde Svan, 50 km (k). Ramsau, 10/12: Gunde Svan, 15 km (f). Cogne, 13/12: Gunde Svan, 15 km (f). Davos, 20/12: Thomas Eriksson, 30 km (k). 1987 Oberstdorf, 12/2 (VM): Thomas Wassberg, 30 km (k). Oberstdorf, 20/2 (VM): Marie-Helene Westin, 20 km (f). Leningrad, 14/3: Torgny Mogren, 15 km (k). Oslo, 21/3: Thomas Wassberg, 50 km (k). La Clusaz, 12/12: Torgny Mogren, 15 km (f). Castelrotto, 15/12: Torgny Mogren, 30 km (f). Davos, 19/12: Gunde Svan, 15 km (k). 1988 Nove Mesto, 15/1: Torgny Mogren, 15 km (f). Calgary, 27/2 (OS): Gunde Svan, 50 km (f). Rovaniemi, 27/3: Marie-Helene Westin, 10 km (f). Ramsau, 10/12: Torgny Mogren, 15 km (f). Bohinj, 14/12: Gunde Svan, 30 km (f). Val di Sole, 18/12: Gunde Svan, 15 km (f+k), jaktstart. 1989 Nove Mesto, 13/1: Gunde Svan, 15 km (f). Nove Mesto, 15/1: Gunde Svan, 30 km (k). Lahtis, 20/2 (VM): Gunde Svan, 15 km (f). Lahtis, 26/2 (VM): Gunde Svan, 50 km (f). Falun, 11/3: Lars Håland, 30 km (f). Calgary, 16/12: Christer Majbäck, 15 km (f). 1990 Moskva, 13/1: Gunde Svan, 30 km (f). Val di Fiemme, 21/2: Gunde Svan, 15 km (k). Vang, 17/3: Gunde Svan, 50 km (f). Tauplitz, 8-9/12: Torgny Mogren, 10 km (k)+15 km (f), jaktstart. 1991 Val di Fiemme 7/2 (VM): Gunde Svan, 30 km (k). Val di Fiemme 17/2 (VM): Torgny Mogren, 50 km (f). Falun, 9/3: Henrik Forsberg, 30 km (f) 1992 Funäsdalen, 7/3: Torgny Mogren, 30 km (f). 1993 Falun, 28/2 (VM): Torgny Mogren, 50 km (f). Lahtis, 7/3: Torgny Mogren, 30 km (f). 1994 Sappada, 20/12: Torgny Mogren, 10 km (f).", "ideal": "EFTERLÄNGTAD SVENSK SKIDSEGER"}
{"input": "Skapa en rubrik för denna artikel:\n\nSambanden kartläggs av Sören Holmberg och Mikael Gilljam i boken Väljarnas val. Moderata sympatisörer har den högsta andelen alkoholkonsumenter av alla partier. 78 procent av moderaterna har någon gång i månaden under det senaste året druckit vin, sprit eller starköl. Som god tvåa kommer överraskande nykterhetsvännernas parti, folkpartiet med 68 procent följt av vänsterpartiet med 62 procent. Vänsterpartisterna snusar eller röker mer än sina politiska motståndare, 44 procent. Röker och dricker minst gör kds-arna. Socialdemokratiska sympatisörer spelar mer på tips och lotto än andra. Skillnaden mellan moderater och vänsterpartiet är här förvånansvärt liten, 47 respektive 45 procent. Vilka som hyr video oftast? Det är faktiskt vänsterpartiets sympatisörer. De moderata dito är de som oftast köper en CD. Däremot är det inte moderaterna som oftast skriver på dator. Det gör faktiskt folkpartisterna, följda av vänsterpartisterna. Folkpartisterna är också mer aktiva med bokläsning och politiska diskussioner. Vänsterpartisterna har den största andelen som går på restaurang kvällstid, de följs tätt av folkpartisterna. Centern och kds ligger här i botten. Däremot idkar dessa partiers sympatisörer friluftsliv oftare än andra. De går också oftast i kyrkan och röker minst. Owe Nilsson/TT", "ideal": "SÄG MIG VAD DU GÖR SÅ SKA JAG SÄGA VAD DU RÖSTAR PÅ"}
{"input": "Skapa en rubrik för denna artikel:\n\nEricsson har fått en mobilteleorder från Kina värd 330 miljoner kronor. Ericsson ska bygga ut det analoga mobiltelenätet i Jiangsuprovinsen.", "ideal": "ERICSSON: MOBILTELEORDER FRÅN KINA VÄRD 330 MILJONER KRONOR"}
{"input": "Skapa en rubrik för denna artikel:\n\nBarings välkomnade uppgörelsen med ING, enligt ett uttalande från huvudkontoret i London. - ING:s avsikt att behålla jobben inom Barings är välkommet, sade Barings. Enligt nyhetsbyrån AFP gäller ING:s erbjudande att för den nominella summan av ett pund överta Barings ofantliga skulder vid Singaporekontoret till följd av de ödesdigra derivataffärerna på Tokyobörsen. Investmentbanken Barings kollapsade för en vecka sedan under bördan av att ha förlorat minst sex miljarder kronor vid sitt kontor i Singapore. Förlusten har skyllts på den 28-årige mäklaren Nick Leeson som gjorde derivataffärerna i Tokyo. Han greps i Frankfurt i torsdags när han var på väg hem till London.", "ideal": "NEDERLÄNDSK BANK FÅR KÖPA BARINGS"}
{"input": "Skapa en rubrik för denna artikel:\n\nMycket magnesium i dricksvattnet minskar risken att dö i hjärtinfarkt, visar en studie från Göteborg. Huruvida låga halter innebär ökad risk för befolkningen i stort eller vissa riskgrupper skall fortsatta undersökningar ge svar på. Undersökningen om samband mellan magnesiumnivåer och död i hjärt- -kärlsjukdom presenteras vid läkarnas riksstämma nästa vecka. Forskarna från avdelningen för miljömedicin vid Göteborgs universitet har undersökt dödsfall bland 1 917 män från 18 kommuner i Skåne och Blekinge. I kommunerna har dricksvattnets kvalitet varit i stort sett oförändrad de senaste tio åren. Men halten av magnesium varierar starkt mellan de olika kommunerna, från 1,3 till 19 milligram per liter.", "ideal": "MAGNESIUM I DRICKSVATTEN KAN RÄDDA LIV"}
{"input": "Skapa en rubrik för denna artikel:\n\nMatchens höjdpunkt var när Patrik Södergren gjorde mål på en straff i andra halvlek - ett mål som betydde 6- 1. - Det måste ha sett läckert ut. Det var Ola Fredricson som kom på idén. Det var bara att hänga på, sade Patrik Södergren. Boltic var framför allt i första halvlek överlägset Vetlanda. Ingen hade kunnat protestera om Boltic då haft ytterligare minst två om inte tre mål. Matchen avgjordes annars under en tiominutersperiod i mitten på första halvlek då Boltic vände Vetlandas 1- 0-ledning till ledning 3- 1. Det blev också 4- 1 strax före halvtidsvilan. - Där avgjordes matchen helt klart. Boltic var bättre i det skedet av matchen. Det är inte så mycket att säga om, konstaterade Dag Klingborg, Vetlandas tränare. I Boltic ska tremålsskytten Patrik Södergren framhållas, liksom målvakten Mikael Forsell, Fredrik Rinaldo och Kaj Engström. Vetlanda kom aldrig upp i normal standard. Sundelius som gjorde många bra ingripanden i målet och ytterhalven Stefan Helm var de som framträdde. Däremot syntes inte mycket av VM-kungen Jonas Claesson, han var helt enkelt blek för kvällen.", "ideal": "ÅTTA VÄRLDSMÄSTARE PÅ TINGVALLA"}
{"input": "Skapa en rubrik för denna artikel:\n\nTrots missnöjet över sin prestation i SM-backen kan Mikael Martinsson konstatera att han hoppade längst i såväl första som i andra omgången med 106,5 och 96,5 meter. Men de hoppen stod sig slätt mot det prakthopp som han presterade i provomgången då han flög ända ner till K-punken 112 meter. - Jag vill göra det lilla extra på tävling, och det går inte. På träning hoppar jag bara för mig själv och då gör jag precis rätt. Men jag är inte orolig. Jag känner att formen är på väg och då ska det lossna på tävling också. Får jag till det i OS så kan det bära riktigt långt, menar Mikael Martinsson. De OS-klara hopparna placerade sig i topp på resultatlistan. Medaljtrion Mikael Martinsson, Johans Rasmussen, Friska Viljor och Staffan Tällberg, stod i en klass för sig. Unge Fredrik Johansson, Friska Viljor har inte fått till sin hoppning i Hallstabacken. Han Fick nöja sig med en fjärde plats före klubbkamraten Magnus Westman. Fredrik \"Pinnen\" Johansson hoppade drygt tio meter för kort i första omgången för att kunna hävda sig i medaljstriden. Långt ifrån den fina hoppning han presterade i världscupen förra helgen då han blev 13:e och 20:e man. Svensk backhoppning lever farligt. Bakom landslagshopparna gapar ett stort tomrum. Om Mikael Martinsson nöjt sig med att bara hoppa sitt första hopp hade det ändå räckt till en nionde plats i tävlingen. Hämtade skidor på museet 1989 års världscupsegrare Jan Boklöv som avslutade sin karriär förra säsongen gör en tillfällig comeback under SM-veckan. Han hämtade i förra veckan ut sina backskidor från Idrottsmuseet i Globen och hade hunnit med drygt 30 träningshopp innan det var dags att kämpa om SM-medaljerna. Boklöv visade att han fortfarande behärskar sin uppfinning V-stilen, men han fick nöja sig med en sjunde plats med två hopp som mätte 85,5 och 78,5 meter. Den 20 februari avgörs OS i Lillehammers stora backe - Mikael Martinsson och de svenska landslagshopparna har en månad på sig att hitta storformen. Martinsson som de senaste åren varit den klart bäste svenske hopparen, har inte rosat marknaden den här säsongen - sämst av de tre hoppare som åkt Europa runt de två senaste månaderna och han hoppade därför över den senaste världscuptävlingen i Liberec i Tjeckien. Johan Rasmussen är den svensk som lyckats bäst i världscupen med två 12-placeringar som bäst fick för andra året i rad SM-silver i stora backen.", "ideal": "TREDJE RAKA SM-GULDET FÖR MARTINSSON"}
{"input": "Skapa en rubrik för denna artikel:\n\nTorsdagens penningmarknadshandel inleddes med en kraftig räntenedgång. Det var sjunkande tyska obligationsräntor som sänkte räntenivåerna över hela Europa. Nedgången stannade av under den tidiga eftermiddagen då amerikansk BNP-statistik nådde marknaden. Statistiken visade på en tillväxt i USA på 2,6 procent under årets första kvartal. Det var en lägre tillväxt än väntat och trycket väntas därmed avta på den amerikanska centralbanken att höja räntan. Räntehöjningen är ett sätt att möta det inflationshot som en hög tillväxt ger. Penningmarknaden reagerade genom att sänka de amerikanska obligationsräntorna. Strax efteråt kom dock en rekylreaktion på nedgången och räntorna vände uppåt. Under den sena eftermiddagens handel följde Europa den amerikanska uppgången. Och vid stängning var en stor del av torsdagens räntenedgång förverkad. Riksbanken höll marginalräntan oförändrad vid torsdagens fullmäktigemöte. Då penningmarknaden stängde på torsdagseftermiddagen noterades den femåriga statsobligationen 1020 till 8,15 procent. Det var en nedgång med 4 räntepunkter sedan onsdagens stängning. Tolvmånaders statsskuldväxlar noterades till 7,35 procent, en nedgång med 6 räntepunkter. Sexmånadersväxlarna hade i stället stigit 4 räntepunkter till 7, 19 procent. Också kronan gick tillbaka något under eftermiddagshandeln efter en påtaglig förstärkning tidigare på torsdagen. Vid 16-tiden låg kronindex på 121,26, jämfört med onsdagens stängningsnotering på 121,76. Ju lägre indexsiffra, desto starkare krona. En D-mark kostade vid samma tid 4:6460 kronor, mot 4:6685 i onsdags. Dollarn handlades till 7:7550 mot kronan, jämfört med 7:8690 i onsdags.", "ideal": "USA-STATISTIK VÄNDE PENNINGMARKNADEN"}
{"input": "Skapa en rubrik för denna artikel:\n\nMassflykten ur nordvästra Rwanda till Zaire vid gränsstaden Goma har avbrutits, rapporterade en talesman för FN:s flyktingorganisation UNHCR på tisdagen. Orsaken är att den segrande FPR-gerillan har ryckt fram till gränsen och stängt övergången. Under de senaste dygnen har cirka en miljon flyktingar från Rwanda sökt sig till Goma på den zairiska sidan. Däremot går flyktingar fortfarande från södra Rwanda till Bukavu i Zaire, rapporterar BBC. Det rör sig om hutuflyktingar som inte vill stanna i den zon som Frankrike behärskar. Hutuflyktingarna bör komma tillbaka till Rwanda nu när kriget är slut, sade den militäre ledaren för FPR, general Paul Kagame.", "ideal": "FPR STÄNGER RWANDAS GRÄNS"}
{"input": "Skapa en rubrik för denna artikel:\n\nPresident F W De Klerk sade inte exakt när undantagstillståndet skulle träda i kraft. Vissa detaljer i bestämmelserna återstår att utarbeta, sade han på en försenad presskonferens efter ett långt samtal med ministrar och militärledning. Han sade att han även diskuterat saken med ANC-ledaren Nelson Mandela och zululedaren Mangosuthu Buthelezi. De Klerk sade att övergångsrådet TEC redan godkänt utlysandet av undantagstillstånd, men att förhandlingar måste föras med rådets utskott för lag och ordning. - Men jag har anledning att tro att det kommer att träda i kraft i dag, sade han. Det blir första gången undantagstillstånd införs sedan de Klerk hävde landsomfattande undantagslagar 1990 som ett led i reformprogrammet. Kriget mellan ANC och Inkatha har pågått i Natal och KwaZulu i tio år med över 10 000 dödsoffer. Inför valet i april har det trappats upp, och nästan 300 har dödats bara i mars månad. ANC välkomnade presidentens åtgärd. - Vi har starkt rekommenderat att ett undantagstillstånd införs i Natal på grund av ökningen av våldet där, som underblåses av dem som vill kullkasta demokratiseringsprocessen.", "ideal": "UNDANTAGSTILLSTÅND I NATAL OCH KWAZULU"}
