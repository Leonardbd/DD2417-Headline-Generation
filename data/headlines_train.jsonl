{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEn flaska han dock Franzen sälja till högstbjudande innan polisen stoppade kommersen. Resten av vinflaskorna påstod Franzen att han skänkte bort till kunderna. - En flaska per person. Tänk på nykterheten, sade han innan kunderna stormade in i affären. Harry Franzen, etablerad kommunpolitiker för centrumdemokraterna i Svalövs kommun, hade inte gjort någon hemlighet av att han tänkte bryta mot lagen den dag EES-avtalet började gälla i Sverige. Ett stort pressuppbåd och många bybor från den lilla skånska orten mitt i Skåne var också på plats när butiken öppnade klockan elva på förmiddagen. Franzen vill få prövat i domstol om Systembolagets monopol bryter mot EES-avtalets konkurrensregler eller ej. - Jag kommer att vinna processen. Det är jag övertygad om. Men det kommer att ta tid, sade Franzen, för dagen finklädd med slips, väst och skärmmössa, innan han motades in i en civil polisbil för att köras till Landskrona för förhör. Efter förhören och ett par timmar i polishusets cell i Landskrona kunde Franzen återvända hem. Nu tar den juridiska processen vid. Anja Bondesson, som har ett fritidshus utanför Röstånga, var en av dem som lyckades tränga sig fram och få en flaska vitt vin, innan polisen förklarade att affären var en brottsplats och låste dörrarna. - Det borde vara tillåtet att sälja vin i vanliga affärer. Då slipper vi åka till stan och man kan samtidigt köpa lite mat och vin, sade hon. Röstångaborna har ett utlämningsställe där de efter beställning kan hämta sina varor från Systembolaget. Det är ett par mil till närmaste Systembolag. Polisen fäste inte något avseende vid att Franzen hävdade att han inte tog betalt för vinet. - Han tillhandahöll vin mot ersättning och det är brottsligt, sade polisens insatschef Björn Skoglund. Straffet för försäljning av rusdrycker är böter, eller om brottet anses grovt, fängelse i höst fyra år. Kunderna riskerar däremot inget straff. Men ett par av dem togs i förhör av polisen. Stämningen var tidvis hätsk när polisen stängde affären och grep Franzen. Från början hade polisen endast för avsikt att hämta Franzen till förhör. Men enligt kriminalkommissarie Bertil Hansson i Landskrona gjorde Harry Franzen motstånd i samband med att han skulle föras bort. Därför greps han och är också misstänkt för våld mot tjänsteman och våldsamt motstånd. Franzen däremot förnekar att han har gjort sig skyldig till något annat brott än att han sålt en flaska vin för att få prejudikat i domstol. Ensamrätt för bolaget? Regeringen avstod i november från att pröva ansökningar från andra handlare som velat sälja vin och sprit. Den anser att lagen om Systembolagets ensamrätt om att sälja vin och sprit gäller även sedan EES-avtalet trätt i kraft. Systembolaget har redan anmälts till den internationella övervakningsmyndigheten ESA av flera utländska bolag i spritbranschen. Bolagen åberopar EES-avtalet och hävdar att Systembolaget utgör ett handelshinder. Någon timme efter att polisen stoppat vinhanteringen i Röstånga öppnades livsmedelsaffären igen. Men nu fanns det inga vinflaskor i hyllorna."}, {"role": "assistant", "content": "VINSÄLJANDE HANDLARE BRÖT MONOPOLET OCH GREPS AV POLISEN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nRisto blev pastor i långvården. Han stöttar människor som nått sista raksträckan på den väg som till himla bär. Är det vanvördigt att uttrycka sig så om livets slutskede? Pingstpastor Rantanen är inte den som håller svavelosande domedagspredikan. Samtidigt som folkhemmet klätt om från vita knutar till betongmodul har Risto bytt sjöfartsuniform mot mässkjorta. Ibland bär han förkläde också; det tillhör hans extraknäck som charkbiträde. År 1947 kom han från Björneborg i Österbotten till ett lantbrukarpar i Vendel i Uppland, där hans syster varit krigsbarn. - Jag kom till en bondmiljö, där det fanns tio kor och luktade dynga. Man hade flaggstång på varje gård och höll bröllop i dagarna tre. Missions-förbundet var starkt i trakten. I dag säger han \"folket här i byn\" och menar förortsmiljön i Upplands Väsby. Han spelar önskemusik för finländare i Sveriges Radio och svensk vårdpersonal möter honom som föreläsare. För många är han dock främst ett ansikte på Finlandsfärjan. Risto var försedd med barnatro när han kom, men magert materiellt startkapital fick honom att söka jobb vid De samseglande rederierna, som det hette då. Inför Olympiska spelen i Helsingfors 1952 fick han arbete ombord - efterfrågan på språkkunniga var stor. Han blev kvar på Silja Line till 70-talet. Det blev en omväxlande tid, upphov till vitsar och anekdoter. Tre barn såg han födas på Östersjön och en gång fick han hysa en hyttvill Josephine Baker i sitt eget krypin ombord. - Färden Åbo-Stockholm kallades Kungsvägen till Sverige när finnarna fick börja andas igen efter kriget. Man kom till Stockholm, åt sig mätt, köpte yllemattor och diskbänkar. Förhållnings-sättet till smörgåsbordet var sådant att hela bordet tömdes. Hålligånget som utvecklades ombord och dödsfall i släkten gav efter hand tyngre tankar, en period av sökande som han i dag beskriver som positiv kris. - Jag hade provisionslön. Ju mer folk söp, desto bättre mådde min familj. Och jag hade inga dåliga inkomster. Utvägen blev studier i teologi. Hela familjen satt på skolbänken och frun, som haft butik, läste till dietist. - Det här är möjligheternas samhälle, konstaterar Risto. Gapet mellan hämningslöst nöjesliv till sjöss och andlig hängivelse i land är inte så stort, hävdar han. En pastor med nattklubbsvana har gjort praktik i livets skola. Han blir expert på samhällets säkerhetsventiler. För att ha råd att studera arbetade Risto som mentalskötare, betydelsefullt för senare arbete inom sjukhuskyrkan. - Framför allt därför att respekten från vårdpersonalen växte. Vad de ville se var någon som klarade av att hugga tag i saker, inte bara en präst med frimärke under hakan. - När sjukhuskyrkan med frikyrkornas medverkan kom till på 70- -talet var många i vården tveksamma. Nu ropar de till sig själasörjare - därför att de är så arbetstyngda, tror Risto. Han har själv varit nära döden två dörrar från sin egen expedition; han vårdades för inte länge sedan på Löwenströmska sjukhuset där han nu åter tjänstgör som pastor. Väsbyborna har vant sig vid att Risto utöver andlig spis serverar fisk, ost och kött över disk. Ett extraknäck på Metro blev nödvändigt för att dryga ut pastorslönen, förklarar han. Men han vill inte vara utan kontaktytan: - I ostdisken kan folk komma och säga saker som de aldrig skulle säga där, påstår han och pekar på en bild av sig själv i prästalba. Som \"väckelsepredikant\" hävdar Risto Rantanen att han bara framträtt i ett sammanhang: när klippekonomin fick folk att tappa huvudet under 80-talet. I Finland har utförsbacken varit brant och dörren stängs för gamla Sverige-finländare som tänkt flytta hem. Invandrarna i hög ålder blir bara fler, betonar han. Häromveckan blev han ombedd av Lunds stift att föreläsa om saken för vårdpersonal i Sydsverige. - I Olofström finns fler än 25 finländare över 75 år. Om åtta år räknar man med att antalet tiofaldigas. Som pensionär ser han ett annat Sverige än den idyll som tog emot honom själv som tonåring och hans syster som krigsbarn. - Attityden till finländare då var oerhört positiv. Man var lite stolt. Krigsbarnet blev en klenod, ett bevis på att svenska familjer gjorde gott. - Det har skett en markant förändring sedan 50-60-talen, när massinvandringen började. Själv har Risto bara mött ett bevis på främlingsfientlighet i Köpenhamn: - Jag släpade på tunga väskor utanför centralstationen och det var någon som gick förbi och snäste \"jävla svensk\". Jag svarade \"nä, jag är finne\" - och då fick jag hjälp med väskorna."}, {"role": "assistant", "content": "TT-PROFIL: EN PASTOR MED VANA FRÅN FINLANDSBÅT - EXPERT PÅ TILLVARONS NÖDUTGÅNGAR"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFör honom är folkhem och flyttlasspolitik mer än slagord. De är bilder av Sverige. Hans Sverige. Född spanjor blev han en av de nya svenskar som var med och byggde landet. I en tid när invandrares rätt att rösta är omtvistad vet han mer om politiken än de flesta svenskar. Han har inte bara röstat, han har fattat beslut. I förort och i bruksmiljö. - För att kunna komma in i politiken måste man ha enorm kunskap om hur Sverige fungerar, säger han. I början av 60-talet kom han från Spanien, diktator Francos Spanien, även om skälen till hans utvandring var fler än de politiska. Han kom till ett Sverige där industrin skrek efter folk och företagen fjäskade för arbetare från Finland, Grekland och Jugoslavien. I bagaget hade han licentiatexamen. Akademiska meriter kunde ge jobb - som städare i tunnelbanan. Men Jose slank in på Sveriges Radio. Radion sände redan på 60-talet på främmande språk, men hade svenska översättare som kollade vad som sades. Jose hamnade efter turbulens på radion på Arbetarrörelsens arkiv. Det blev hans inkörsport till politiken. - Plötsligt visste jag saker som gemene svensk inte visste om. Han hade fått syn på våra rötter, dem som man inte alltid ser när man står på dem. Grunden till den svenska modellen, med arbetsfred och reformer, fann han vid bruken. Inte trots utan delvis tack vare patronerna. Hierarkin var strikt, men förutsatte förtroende. Och socialdemokraterna förstod att ta vara på tilliten i brukssamhället. Jose uttrycker det milt, men skildrar maktdelning: hälften till patronen, hälften till oss - arbetarrörelsen. En brysk bild, som förebådar misstagen som fick systemet att gå snett. Man tappade förtroendet för medborgarna. - Utan tillit kan inget samhälle byggas. Den fanns i Sverige. Efter sina år som politiker kom Jose så småningom att bo just i bruksmiljö. Då i Ludvika, som tjänsteman. Kommunens nye kulturchef från Madrid brann för Bergslagens historia med de slocknande ugnarna och bidrog bland annat till att Gränges bruksarkiv togs till vara. På 90-talet är han tillbaka i Stockholm, men visar svenska bruk för stadsplanerare och arkitekter utifrån. Han berättar en success story om svunnen guldålder i järnbärarland, samma vackra saga som han vill att skolbarn i Bergslagen ska vara stolta över. Som politiker drev han kulturfrågor hårt, därför att de hjälper folk att skaffa sig identitet. Hans väg in i partiet var samtidig med explosionen av förorter, där varken svenskar eller andra hade hemkänsla. Det hade blivit populärt att övertala invandrare att ställa upp på listorna. För Jose ledde det till arbetarekommunens styrelse och kommunstyrelsen i nybildade Haninge kommun, därtill en kommunalrådspost. Jose hade gift sig med en lärare, som tagit jobb i Handen, jobb som gav en bostad: - Före miljonprogrammet, säger han lakoniskt. Miljonprogrammet - billiga bostäder och det snabbt - såg han desto mer av senare. Han var under en tid ordförande i stiftelsen Haningehem, samma bostadsföretag som senare under skandalartade former tappat greppet om sina affärer. Men då var det 70-tal och öppenhet var viktig: - Vi hade öppna möten varje lördag där kommunstyrelsens ärenden diskuterades offentligt, minns han. Det var inte populärt bland alla folkvalda; man måste inte tillåta insyn där på samma sätt som vid fullmäktiges möten. Yrvaken svensk målsättning blev att undvika segregering. Invandrare skulle bo bland svenskar för att det inte skulle bildas ghetton. Samtidigt skapades synen att det var särskilt synd om invandrare, som ryckts upp från hem och kultur. De fick tröstpris: hemspråksundervisning och invandrarbyrå. - Jag gick på tvären i bägge fallen, suckar Jose. - Man hjälpte folk med språket, så att de inte hade några incitament att lära sig det. Hans egna barn - med svensk mamma - har fått lära sig spanska som vuxna; det var svenska de behövde för att klara sig i samhället. Både den politiska hållningen och den privata ryms i hans korthuggna kommentar: - Vi skulle inte tillverka nya invandrare i Sverige. Han har i efterhand kommit till insikt om att han kanske tog i för mycket. - Jag blev svensk och slutade nästan prata spanska. Jag ville bli svensk. Sedan förstod jag att jag aldrig skulle bli accepterad och då blev jag spanjor igen. Även Jose oroas av 90-talet med hotad välfärd, osäkerhet och konfrontation. Rockgruppen Ultima Thule, som kallar sig patriotisk, får Jose  att känna sig kränkt - som svensk: - Jag kan både min Bellman och min Taube bättre än de."}, {"role": "assistant", "content": "TT-PROFIL: TROGEN MEN TROTSIG SOSSE: SPANJOREN SOM VAR MED OCH SKAPADE SVENSKA MODELLEN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nHyreshuset, som har fem våningar, ligger på Bryggaregatan i Trelleborg snett emot polishuset. Tre ynglingar kom in till polisstationen strax före tre på lördagsmorgonen och berättade att det rök från huset. En stund senare exploderade rutorna i en lägenhet på tredje våningen och elden tog fart. Samtliga hyresgäster i trapphuset evakuerades. Lägenhetsinnehavaren samt en äldre man och en kvinna i lägenheterna ovanför, på fjärde och femte våningarna, fördes till sjukhus. Lägenhetsinnehavaren fick lämna sjukhuset tidigt på morgonen medan de två övriga fick stanna för observation. Elden begränsades till en lägenhet som blev utbränd. Troligen orsakades branden av att en påslagen kaffekokare överhettats och fattat eld. De evakuerade hyresgästerna kunde återvända in sedan röken vädrats ut."}, {"role": "assistant", "content": "HYRESHUSBRAND I TRELLEBORG"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEtt 40-tal fönsterrutor blåstes ut, men ingen människa skadades. Polisen riktar sin uppmärksamhet \"åt ett visst håll\". Någon formellt misstänkt för sprängningen fanns inte på nyårsdagens kväll, men polisen betecknar vissa vittnesuppgifter som intressanta. Uppgifterna pekar ut en man som polisen misstänker kan vara inblandad i sprängningen. - Mannen är dock inte hörd än, poängterar kriminalassistent Rolf Mogren. Den kraftiga sprängladdningen, troligen dynamit, hade placerats sju meter från kommunhusets vägg vid Nya Torget i centrala Torsby. 34 fönsterrutor i kommunhuset blåstes ut vid smällen. Dessutom trycktes flera dörrar upp och en dörr slets ur sin karm. Ett antal skyltfönster i närheten skadades också. Ingen fanns i närheten vid explosionen men många människor hade samlats vid Gamla Torget inte långt därifrån. För en vecka sedan inträffade en korsbränning vid kommunhuset i Torsby, men enligt Rolf Mogren finns det inget som direkt binder samman de båda händelserna. - Några hot eller varningar som kan sättas i samband med explosionen har inte förekommit, säger Mogren. Den tekniska undersökning som gjorts visar att krutstubin använts till att få laddningen att detonera, men exakt vilket sprängämne det handlar om är oklart."}, {"role": "assistant", "content": "NYÅRSSMÄLL I TORSBY FÖRSTÖRDE FÖR ÖVER 75 000"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEn äldre trävilla brann ner till grunden vid midnatt på nyårsnatten i Stenfors, utanför Tingsryd. Huset hyrdes av tretton tyska turister, elva vuxna och två barn. En person fick lättare rökskador när han försökte släcka elden men i övrigt lyckades hela sällskapet rädda sig ut ur huset. Branden hade troligen uppkommit när matolja fattade eld i samband med matlagningen kring tolvslaget. De tyska turisterna kunde inkvarteras hos grannar i byn."}, {"role": "assistant", "content": "HUS BRANN NER TILL GRUNDEN UTANFÖR TINGSRYD"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nNyårshimlen lystes inte bara upp av fyrverkeripjäser. Som vanligt passade båtfolk även på att bränna av nödraketer i sitt firande. - Vi skulle vilja sätta dit allihop, säger en upprörd räddningsledare på Sjöräddningscentralen i Göteborg, Peter Lindquist, till TT. Över 300 nödraketer sköts upp i okynne på nyårsnatten. Sent på nyårsdagen visade det sig att en verkligen kommit från folk i sjönöd. De hade tur i oturen att de råkade ut för detta så pass sent under nyårsdagen när okynnesuppskjutningarna hade avtagit. Den som skjuter upp en nödraketet i okynne en natt som nyårsnatten kommer i regel undan. - Är det en isolerad händelse en vanlig natt som polisen kan prioritera, då har det hänt att vi fått fast den som legat bakom. Men en sådan här natt går det inte, säger Peter Lindquist. - Det finns fruktansvärt många raketer ute, och de har en begränsad livslängd. När folk ändå får köpa nya tycker de att de lika gärna kan bränna av de gamla raketerna på nyårsafton."}, {"role": "assistant", "content": "ÖVER 300 NÖDRAKETER SOM NYÅRSFIRANDE - EN KOM FRÅN YNGLINGAR I SJÖNÖD"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nI radhuslängan på Östen Undens gata i Lund var Lars Ohlsson och hustrun i färd med att gå och lägga sig när de plötsligt hörde ett skrik. Ohlsson förstod genast att något allvarligt hade hänt och rusade ut. - Grabben stod vid fönstret på andra våningen och var alldeles svart i ansiktet och från rummet vällde enormt tjock rök. Jag sade till honom att hoppa ner i min famn, och det gjorde han, berättar Lars Ohlsson. Medan hustrun ringde 90 000 sprang Lars Ohlsson in till pojkens föräldrar som befann sig inne hos en granne. Han samlade familjen inne hos sig i väntan på ambulans. Pojken var hela tiden vid medvetande. Han fördes till sjukhus och vårdas där för rökskador. Enligt polisen är det ingen fara med pojken. Lars Ohlsson och hustrun kunde inte gå och lägga sig förrän familjen ringt från sjukhuset på natten och berättat att pojken var utom fara. - Allt går så snabbt. Bara en timme tidigare stod vi på det lilla torget här intill och firade och sedan händer sådant här. . . Enligt brandkåren i Lund startade branden i eller invid TV- -apparaten, men det är oklart exakt hur. På TV:n fanns också en brinnande adventsljusstake. Branden kunde snabbt släckas av rökdykare, men lägenheten blev skadad av rök och brand."}, {"role": "assistant", "content": "ÅTTAÅRING RÄDDADES UR BRINNANDE LÄGENHET AV GRANNEN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEn person omkom i en singelolycka på länsväg 297 utanför Lima i Dalarna på nyårsaftonen. Bilen hade kört av vägen och krockat med en elstolpe. Bilvraket upptäcktes 23.43. Personen i bilen var död när räddningsmanskapet kom fram. Bärgningsarbetet försvårades av att strömförande ledningar hade fallit ned. Den omkomne var vid 00.30-tiden ännu inte identifierad."}, {"role": "assistant", "content": "EN PERSON OMKOM I SINGELOLYCKA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nTillståndet för den svenske skidåkare, som på nyårsafton begravdes under snömassorna i en lavin i den franska skidorten Val d'Isere, var på lördagen fortfarande kritiskt. Den 26-årige mannen, från södra Sverige, åkte tillsammans med tre andra svenskar och en guide utanför de preparerade pisterna, när de vid 15-tiden överraskades av lavinen. Efter olyckan tog det en halvtimme innan svensken kunde grävas fram ur snön. Han var då medvetslös och fördes omedelbart till sjukhus i Grenoble. En 23-årig kvinna som också deltog på turen skadades lindrigt. Hon kunde på lördagsmorgonen lämna sjukhuset. Det senaste dygnet har Frankrike drabbats av flera lavinolyckor och myndigheterna har varnat skidåkare för att åka off-pist."}, {"role": "assistant", "content": "TILLSTÅNDET KRITISKT FÖR SVENSK SKIDÅKARE"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nBranden upptäcktes vid midnatt. Vittnen har berättat att de såg en raket landa på ladugårdens taknock och polisen tror att den har orsakat branden. - När vi kom till platsen var byggnaden övertänd, säger brandmästare Ola Olander i Kalmar. - Vi lyckades få ut hälften av djuren. Vi vågade inte fortsätta längre av rädsla för att taket skulle ramla över oss. Av de innebrända djuren var ett 30-tal ungtjurar och resten grisar. Hela den 40 meter långa byggnaden som hade loftet full med hö, brann ned. Brandkåren lyckades dock rädda två byggnader som låg bara ett par meter från branden. Polisen söker nu efter den person som avfyrade nyårsraketen. Han misstänks för allmänfarlig vårdslöshet."}, {"role": "assistant", "content": "NYÅRSRAKET TROS HA ORSAKAT LADUGÅRDSBRAND"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nMinst ett 40-tal svin och tjurar brändes inne vid en ladugårdsbrand i Kläckeberga strax norr om Kalmar på nyårsaftonen. Branden upptäcktes strax efter midnatt och byggnaden var övertänd när brandkåren kom till plats. Brandorsaken var vid ett- -tiden okänd."}, {"role": "assistant", "content": "DJUR INNEBRÄNDA VID LADUGÅRDSBRAND"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nStrax före tolvslaget på nyårsaftonen ockuperades stadshuset i Västerås av medlemmar ur organisationerna Ung Vänster och Revolutionära unga syndikalister. Två personer bröts sig in bakvägen och hängde sedan ut en banderoll från fjärde våningen med texten \"Nej till EES\", medan ett 40-tal personer samlades utanför byggnaden. Polisen grep de två personerna som brutits sig in för skadegörelse. De släpptes efter identifiering. - Vi gjorde det här eftersom vi tycker att det är odemokratiskt att vi inte fått rösta om EES-avtalet, säger Rickard Borg, ombudsman för Ung Vänster i Västerås."}, {"role": "assistant", "content": "EES-PROTEST VID STADSHUSET I VÄSTERÅS"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nGummi: London (pence per kg) RSS nr 1 cif feb 61,75 62,25 (61,75 62,25) Bomull: New York (cent per lb) mar 67,80-95 (67,70-80) Kaffe: New York (cent per lb) mar 71,40 71,80 (74,70 75,20) Kakao: London (pund per ton) dec 843 900 (830 890) Socker: London (pund per ton) råsocker 182,70 (182,40)"}, {"role": "assistant", "content": "DINOT"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nBranden misstänks vara anlagd. Branden upptäcktes strax efter ett natten till lördagen. Tvåvåningsbyggnaden har tidigare varit en Filadefia-kyrka, men har byggts om och rymmer i dag kontorslokaler. I byggnaden finns också ett par lägenheter, som polisen tvingades utrymma. Branden var ännu inte släckt vid fyra-tiden på lördagsmorgonen. Brandbefälet hade då meddelat polisen att han inte trodde att någon del av byggnaden gick att rädda. Det fanns dock ingen spridningsrisk. Enligt Borlängepolisen hade branden startat på flera ställen och den misstänks därför vara anlagd."}, {"role": "assistant", "content": "ANLAGD BRAND FÖRSTÖRDE KYRKOBYGGNAD"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEn kvinna omkom på lördagskvällen när hon körde ner i ån i Åängen ett par kilometer utanför Laxå. Kvinnans bil upptäcktes upp och ner i ån vid 22-tiden. Hon hade kört av vägen nära en bro. Ingen såg olyckan. Enligt räddningspersonalen tycks hon ha förlorat herraväldet över bilen just när hon skulle köra över bron."}, {"role": "assistant", "content": "KVINNA OMKOM NÄRA LAXÅ"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFlygplanet hade just lyft från flygplatsen i Chicago för att flyga till Spokane när piloten fick veta att de två djuren en golden retriever och en katt - lastats ombord i ett utrymme som inte är uppvärmt. Temperaturen på 9 000 meters höjs kan falla ner till minus 48 grader. Piloten på planet från American Airlines beslutade då att nödlanda och dumpade bränsle till ett värde av 2 300 dollar. Efter landningen togs djuren om hand och flyttades sedan till en uppvärmd del av planet. Räddningen försenade flygningen med ett par timmar."}, {"role": "assistant", "content": "BOEING NÖDLANDADE FÖR ATT RÄDDA HUND OCH KATT"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nTotalt föll över 3 200 människor, den övervägande delen svarta, offer för politiskt betingade våldsbrott i Sydafrika under 1993. Politiska analytiker trodde att 1994 kan komma att bli ännu våldsammare. I sitt nyårsbudskap manade Antonie Gildenhuys - ordförande i det s k nationella fredssekretariatet - sydafrikanerna att ta avstånd från våldet. Samtidigt varnade han för att fredsansträngningarna och strävandena mot demokrati kan komma att utsättas för hårt tryck under det närmaste året. - Fred kan endast nå genom att människorna visar tolerans. Människor av alla olika politiska åsikter måste få möjlighet att framföra sina åsikter i vårt land, sade Gildenhuys. President F W de Klerk, som tillsammans med ANC-ledaren Nelson Mandela nått en historisk uppgörelse om övergång till svart majoritetsstyre, uppmanade i sitt nyårsbudskap sydafrikanerna att vända våldscykeln. Sedan början av 1990, då de Klerk tillät tidigare förbjudna svarta oppositionsgrupper och började avveckla apartheidsystemet, har det politiska våldet krävt över 13 000 dödsoffer. - Vi måste göra mer för att få ett slut på detta, sade de Klerk. Tillsammans med Mandela tilldelades presidenten i december Nobels fredspris just för deras ansträngningar för att få ett slut på våldet så att övergången till demokrati kan ske så smärtfritt som möjligt. Natten innan nyårshelgen inträffade en av flera massakrer som sannolikt hade politisk bakgrund. Till skillnad vad som oftast har skett var det dock vita som utsattes denna gång. Fem svarta män beväpnade med automatvapen trängde in på en fullsatt pub. De sköt ihjäl fyra personer och skottskadade ytterligare fem. En man, som påstod sig företräda Azaniska folkets befrielsearme, Apla, ringde till den sydafrikanska nyhetsbyrån Sapa och tog på sig ansvaret för attacken. Mannen presenterade sig som Zwaye Mfeya och sade att han var ledare för den Apla-grupp som hade anfallit restaurangen. I ett andra telefonsamtal tog gruppen Azaniska nationella befrielsearmen Azanla på sig ansvaret. Den gruppen har tidigare genomfört ett sprängattentat mot ett bostadsområde i staden Port Elizabeth i östra Sydafrika. Några spår efter förövarna fanns dock inte på lördagskvällen."}, {"role": "assistant", "content": "POLISMORD AVSLUTADE BLODIGT POLITISKT ÅR I SYDAFRIKA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nWelt am Sonntag hävdar att Zjirinovskij framförde hotet sedan han vägrats visum för att besöka Tyskland. Tidningens källor sades vara diplomater. Anledningen till att Zjirinovskij inte tillåts besöka förbundsrepubliken sades vara att han vid ett besök strax före jul träffade ledare för tyska högerextremistiska organisationer. Vid ett utbrott på den tyska ambassaden i Bulgariens huvudstad Sofia hotade Zjirinovskij med att \"om jag kommer till makten så kommer tyskarna att få känna på samma lidande som de utsatte ryssarna för under andra världskriget\". Han besökte ambassaden för att få ett visum. Den diplomat som meddelade honom avslaget hotades av Zjirinovskij med \"snar likvidering\". Zjirinovskij sade sig ha bra kontakter inom den ryska underrättelsetjänsten \"som kan se till att folk bara försvinner\". Zjirinovskijs högerextremistiska parti fick överraskande hela 23 procent i det ryska parlamentsval som hölls den 12 december."}, {"role": "assistant", "content": "RYSK ULTRANATIONALIST HOTAR FÖRGÖRA TYSKLAND"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nVassiljev tar emot sina besökare i ett rum dekorerat med ikoner och porträtt av den siste tsaren. Ett foto av den italienske fascistledaren Benito Mussolini hänger på väggen bredvid en byst av Julius Caesar och en grön hjälm från det ryska inrikesdepartementets specialstyrka Omon. Nämn Vladimir Zjirinovskij, ultranationalisten som segrade stort i parlamentsvalet den 12 december, och Vassiljev börjar bara skratta. - Zjirinovskij är en marionett till KGB. Han bad mig nyligen att följa med honom till ett allmänt bad. Jag sa att jag inte hade tid. Han högerman? Ni skämtar. Vassiljev vill se sig själv som den ende genuine fascistledaren i Ryssland. Pamjat-ledaren ser sig som \"fascist i den etymologiska meningen av det italienska ordet fascio; kärven, enheten\". Däremot tar han avstånd från ordets klang av nazism. Pamjat blev omtalat under 1980-talets slut för sin hätska antisemitism - som rörelsen nu vill betrakta som enbart \"antisionism\". Efter sina sammandrabbningar med myndigheterna och lagen i fjol arbetar den nu delvis underjordiskt. Vid ingången till Pamjats högkvarter på bottenvåningen i ett litet hus i Moskva vaktar en soldat i armemössa med tsarens emblem. Han granskar alla besökare innan de släpps in genom den starkt låsförsedda järngrinden. - Det är för att avskräcka terrorister. Våra lokaler har stuckits i brand tidigare, förklarar han. Pamjat, som betyder \"minne\", har legat lågt sedan rörelsen bröt med Alexander Barkasjov, som efter att ha lämnat Pamjat-ledningen nu leder den förbjudna halvmilitära organisationen Rysk nationell enhet. Uniformerade män ur Rysk nationell enhet och med hakkorsliknande märken var livvakter till flera av de ledande männen i försvaret av parlamentsbyggnaden i Moskva i september. Tidigare brukade de så kallade Barkasjovisterna, som inrymmer många unga gangsters och krigsveteraner från Afghanistan, kallas Pamjats väpnade gren. Så sent som i somras sågs de öva skjutning på diskret inrättade banor i Moskvas sydöstliga arbetarkvarter. Barkasjov är nu på flykt undan polisen, och hans män har gått under jorden. Vassiljev hävdar att han inte längre har något med Barkasjov att göra trots det faktum att de båda i två års tid samarbetade nära. - Han var nazist och vi var tvungna att göra oss av med honom, säger Pamjat-ledaren som hävdar att hans rörelse har \"lika många anhängare som det finns människor som älskar Ryssland\". Utomstående menar dock att det bara handlar om några få tusen anhängare och då främst i Moskva och S:t Petersburg. För knappt en vecka sedan deltog dussintals Pamjat-medlemmar i full uniform i en gudstjänst i centrala Moskva. Platsen där gudstjänsten hölls restaureras nu med ekonomisk och materiell hjälp från Pamjat. - Beblanda er med folkmassan. Kämpa för monarkin och mot sekterna, manade den ortodoxa prästen medlemmarna. - Och framför allt: bär inte svarta uniformer som skrämmer folk.I ett hörn satt nunnorna dolda bakom sina dok och nickade instämmande."}, {"role": "assistant", "content": "RYSSLANDS \"VERKLIGA FASCISTER\" BIDAR I KULISSERNA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nBefolkningen på Pitcairn Island, en vulkanisk ö söder om Tahiti i Stilla havet, minskade under året med hela två procent. Minskningen berodde på att den 94-åriga Bernice Christian avled. Hon var släkt i rakt nedstigande led med en av myteristerna på det engelska fartyget Bounty. Själv var hon gift med John Christian som i sin tur var släkt med Fletcher Christian som ledde myteriet på Bounty. Vid årsskiftet uppgick befolkningen i den lilla brittiska kolonin till 55 personer."}, {"role": "assistant", "content": "DRAMATISK BEFOLKNINGSMINSKNING PÅ PITCAIRN ISLAND"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nOckså i Norge prövades i nyårshelgen det nya EES-avtalets förenlighet med gällande alkohollagar, då tidningen Söndag Söndag i sitt senaste nummer publicerade en annons för ett känt vodkamärke. Reklam för spritdrycker är förbjuden i Norge, men tidningens redaktör Hroar Hansen hävdade med anspelning på EES-avtalet att annonsen inte var lagstridig. Stein Berg, chef för Norges rusmiddeldirektorat, sade till norsk radio på lördagen att myndigheterna redan på måndag skall ta ställning till om vodkareklamen i Söndag Söndag är ett brott eller inte. Enligt Berg kan det bli tal om att polisanmäla både tidningen och den kund som har beställt annonsen."}, {"role": "assistant", "content": "ILLEGAL VODKAREKLAM I NORSK TIDNING?"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nNordkorea kommer att tillåta begränsade internationella inspektioner av sina kärnanläggningar, uppgav på nyårsmorgonen den nordkoreanska nyhetsbyrån KCNA, som citerade en talesman för UD. - Vi har kommit överens med USA om att tillåta sådana inspektioner som behövs för att garantera säkerheten, hette det. Samtidigt underströk byrån att det inte är tal om regelbundna inspektioner i enlighet med icke-spridningsavtalet. Beslutet fattades sedan USA hade gått med på att sluta med sina gemensamma militärmanövrer med Sydkorea, skrev KCNA. De senaste månaderna har misstankarna om att Nordkorea håller på att skaffa sig kärnvapen växt och spritt oro i området och i USA. Den nordkoreanske presidenten Kin Il-sung sade i sitt nyårstal att han tror att problemet med kärnvapen kan lösas rättvist på den koreanska halvön."}, {"role": "assistant", "content": "NORDKOREA TILLÅTER INSPEKTION AV KÄRNANLÄGGNINGAR"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nIrländska republikanska armen IRA inledde det nya året med att anlägga en rad bränder i Belfast. Enligt polisen i staden hade bränder anlagts i två varuhus och sex andra affärer. De materiella skadorna uppgick till miljontals pund. Den protestantiska motståndsgruppen Ulsters frihetskämpar UFF förklarade att den ämnar fortsätta sin kamp också 1994 och det samma gjorde IRA i sitt nyårsbudskap. IRA förklarade att gruppen skall fundera över det fredsinitiativ som Storbritanniens premiärminister John Major presenterade den 15 december."}, {"role": "assistant", "content": "IRA INLEDER 1994 MED BRÄNDER I BELFAST"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nArafat framförde sitt budskap i samband med den 29:e årsdagen av rörelsen Fatahs skapande. Det skedde via radiosändaren Palestinas röst. - Den här timmen är enighetens timme och inte oenighetens, sade han. Låt oss i alla fall enas om att vara oeniga inom den gemenskap som förenar oss. Inom delar av den palestinska rörelsen har autonomiavtalet med Israel mötts av mycket stark kritik. Uppgörelsen gäller bara begränsat självstyre i Gazaremsan och staden Jeriko. Men enligt Arafat betyder avtalet att \"det palestinska folket har fått fotfäste på den jord som är vårt hemland\". Yitzhak Rabin framträdde i ett israeliskt radioprogram där han korades till årets man i Israel. Av de 100 journalister som fått välja gav 52 Rabin sin röst. Utrikesminister Shimon Peres fick 25 röster. - Jag är övertygad om att det under året kan tas viktiga steg för att lösa den arabisk-israeliska konflikten, sade Rabin. Förutom autonomiförhandlingarna med PLO kommer det i slutet av januari att också bli nya fredsförhandlingar mellan Israel å den ena sidan och Syrien, Libanon och Jordanien å den andra.Den israeliske premiärministern försökte också tona ner betydelsen av dödläget i autonomiförhandlingarna. - Men det måste tas den tid som behövs för att nå en för alla parter bra uppgörelse, sade Rabin. Peres ljög? PLO anklagade i fredags Israel för att använda blufftaktik i förhandlingarna. Det s k arbetsdokument som lades fram i den egyptiska huvudstaden Kairo i mitten av veckan kallades då av utrikesminister Peres för \"ett utkast till avtal som både Israel och PLO står bakom\". Enligt PLO var parterna inte alls eniga om dokumentets innehåll. - Det finns ingen gemensam överenskommelse. Det handlar om ett papper som innefattar israeliska ståndpunkter. Vi hoppas att dessa slags överdrifter, vilka vi anser vara försök att bluffa, inte kommer att underminera de nuvarande förhandlingarna, sade en palestinsk förhandlare. En palestinsk källa sade att han därmed möjligen antydde att PLO kommer att vägra att fortsätta att förhandla med Peres och i stället vill ha direkta samtal med Israels premiärminister Yitzhak Rabin. Peres gjorde sitt uttalande vid hemkomsten från Kairo i onsdags efter överläggningar med palestinierna under överinseende av Egyptens president Hosni Mubarak. Den egyptiske presidenten kände sig föranlåten att ingripa sedan två dagars förhandlingar mellan PLO och israelerna gått i stå. Förhandlingarna om att genomföra avtalet från i september om begränsat palestinskt självstyre i Gazaremsan och Jerikoområdet har kört fast på bevakningen av gränsövergångar, säkerheten för israeliska bosättare och hur stort område kring Jeriko som palestinierna skall få kontrollera. Dödläget har medfört att Israel inte inledde den utlovade truppreträtten 13 december som överenskommet. Enligt det dokument som den israeliska sidan har offentliggjort har Israel erbjudit ett dubbelt så stort område kring Jeriko som tidigare. Vidare har israelerna gått med på att gränsövergångarna mot Egypten och Jordanien skall bevakas gemensamt av israeler och palestinier. I de av Israel ockuperade områdena samlades tusentals palestinier ur Fatah-rörelsen till möten för att fira 29- -årsdagen av organisationens tillkomst - första gången som sådant kunna ske öppet. Tidigare var Fatah-demonstrationer förbjudna av Israel, som också vanligen införde ett tre dagar långt utegångsförbud i Gazaremsan och på Västbanken för att förhindra oroligheter under årsdagarna. Men på lördagen steg de israeliska trupperna tillbaka och tillät massmötena, där många palestinier också uttryckte sitt stöd för avtalet mellan PLO och Israel. Tusentals deltagare viftade med palestinska flaggor i rött, svart, vitt och grönt. I staden Gaza öppnade dock israeliska soldater eld mot demonstranter när Fatahs främsta rival, den muslimska motståndsrörelsen Hamas, genom förde en protestaktion. Åtta palestinier skadades, en av dem allvarligt. Hamas motsätter sig starkt avtalet om palestinskt självstyre. Enligt en källa sade Hamas-aktivister att de hade kastat sten mot soldaterna \"för att visa för Fatahs folk hur de borde fira sin årsdag\". Men några Hamas-ledare gratulerade också Fatah till 29-årsdagen och talade vid möten."}, {"role": "assistant", "content": "RABIN TROR PÅ 1984 - ARAFAT MANAR TILL PALESTINSK ENIGHET"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nKurserna gentemot övriga utlandsvalutor justerades på samma sätt. Den flytande växelkursen fastställs hädanefter dagligen av landets centralbank. För de kineser som fram till fredagen kunde köpa dollar till den officiella kursen 5,8 yuan innebär devalveringen en köpkraftsminskning med 50 procent. Och i många affärer och hotell steg priserna på varor som hittills bara kunnat köpas för den kinesiska \"utlänningsvalutan\" FEC (Foreign Exchange Certificates) som kompensation för devalveringen. Detta skedde trots ett regeringsdekret om att sådana prishöjningar är olagliga utan statligt tillstånd. - Hur kan regeringen förbjuda prishöjningar när vi kommer att gå med förlust på allt vi säljer? klagade chefen för en butik för importerade livsmedel. - Det är inte rättvist. Den nya flytande kursen är densamma som den marknadskurs som regeringen tidigare har tillåtit i flera månader på en rad bytesplatser runtom i Kina, omtalade den officiella nyhetsbyrån Nya Kina i sin rapport om valutareformen. Reformen, som länge varit väntad men som kungjordes formellt först i onsdags, ingår i ett större ekonomiskt omdaningsprogram som från årsskiftet skall föra Kina vidare på vägen mot en \"socialistisk marknadsekonomi\". En officiell valutakurs har varit i kraft i Kina alltsedan folkrepubliken utropades 1949. Kommunisternas seger i inbördeskriget byggde delvis på folkets ilska över den hyperinflation som hade rasat i årtionden under den gamla nationalistregimen och som hade gjort den kinesiska valutan mer eller mindre värdelös. Men efter 15 års reformarbete, där många företag alltmer vant sig vid att bortse från den officiella kursen för att i stället arbeta med marknadskurs på valutan och där Kinas utrikeshandel vuxit stadigt, blev det till slut ohållbart för Pekingregeringen att bita sig fast vid den fastställda kursen. Enligt regeringstjänstemän sköts redan nu 80 procent av utrikeshandeln till av marknadskrafterna styrd valutakurs. De privilegierade företag som kunnat åtnjuta den högre officiella kursen har blivit allt färre. Ingen reaktion på reformen förelåg omedelbart från Pekings svarta börser, men valutaväxlare spådde att dollarkursen kommer att stärkas ytterligare något som ett svar på statens skärpta övervakning av försäljningen av hårdvaluta. En kinesisk finansexpert, Tao Liming på centralbanken, sade sig vara nöjd med valutareformen och förklarade att den korrekt speglar yuanens marknadsvärde gentemot utländska valutor. - Det känns skönt att se att den första dagens samlade valutakurs ligger så nära kursen på bytesmarknaderna, sade Tao enligt Nya Kina."}, {"role": "assistant", "content": "KINAS VALUTA FLYTER OCH TAPPAR EN TREDJEDEL I VÄRDE"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nÄn så länge finns det bara en principöverenskommelse. Detaljerna skall man förhandla om senare, hette det enligt Nya Kina. Huvudprincipen i överenskommelsen är att kapare skall utlämnas och bestraffas hårt. Taiwan har officiellt inte alls visat samma optimism rörande förhandlingarna som hölls i mitten av december. Enligt Taiwan gjordes knappast några framsteg eftersom Kina vägrat erkänna Taiwans suveränitet. Bara under 1993 kapades tio kinesiska passagerarplan och tvingades flyga till Taiwan."}, {"role": "assistant", "content": "KINA OCH TAIWAN SKALL SAMARBETA VID FLYGPLANSKAPNINGAR"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEnligt en företrädare för Kosevo-sjukhuset i staden, citerad av AFP, dödades två personer och fem skadades vid lördagens bombardemang av Sarajevo. De dödade sades vara en ung kvinna, vars lägenhet träffades av en projektil, och en soldat ur den muslimskledda bosniska armen. Journalister såg hur en granat slog ner omkring 100 meter från den plats där Unprofors befälhavare i Bosnien, general Francis Briquemont, bor. Två andra brakade in i ett närliggande bostadsområde. En 70-årig kvinna med allvarliga skallskador bars ut från ett av husen. Den statskontrollerade radion i Sarajevo uppgav att fem människor hade dödats och 38 skadats av den serbiska beskjutningen på nyårsaftonen, då sex granater träffade den bosniska huvudstadens kärna. De sårade fördes till dr Jusuf Sabanovics klinik, och läkaren hade ett bittert budskap till omvärlden: - Så länge som serberna håller bergen kring oss kommer detta att fortsätta att hända. Så länge som världen bara tittar på utan att göra något kommer vi att få fler dagar som denna. Bosnienserbernas ledare Radovan Karadzic svarade med att skylla blodbadet på muslimerna. - Alla som följt detta blodiga inbördeskrig, om än flyktigt, visste att den muslimska sidan skulle ordna en nyårspresent till den internationella publiken, sade Karadzic. Alla parter i kriget har ignorerat den vapenvila som skulle ha trätt i kraft den 23 december och varat till den 3 januari. I det bosniskserbiska fästet Pale nära Sarajevo uppsköts ett planerat parlamentssammanträde om det senaste fredsförslaget till tionde januari. Parlamentets talman Momcilo Krajisnik förklarade enligt nyhetsbyrån Srna att bosnienserberna vill hålla dörren öppen för eventuella samtal med muslimer och kroater inför fredsförhandlingarna 15 januari. - Om kontakter skulle förekomma med kroater och muslimer med syfte att finna en realistisk och genomförbar lösning på krisen i Bosnien då kommer vårt parlament att ta ställning för fred som vi alla så innerligt önskar, sade Krajisnik. Sarajevos kyrkklockor ringde in det nya året som också välkomnades med gevärssalvor och lysgranater. Kort efter midnatt sände TV en konsert med den amerikanskfödda sopranen Barbara Hendricks från Sarajevos TV-hus med en lokalt rekryterad orkester och kör. Hendricks har arbetat som goodwillambassadör för FN:s flyktingkommissariat UNHCR i sex år. De flesta Sarajevobor kunde dock inte se konserten eftersom staden låg utan elektricitet. Inte heller fanns det rinnande vatten eftersom det krävs el till pumparna. Den regeringsstyrda muslimska radion i Sarajevo anklagade de bosniska serberna för att bara fem minuter efter midnatt beskjuta staden Olovo i centrala Bosnien. Staden har den senaste tiden dagligen beskjutits. Srna hävdade att muslimska förband under nyårsnatten hade gått till anfall mot serbiska ställningar kring Sarajevo. I Belgrad förlöpte nyårsaftonen tystare än på många år därför att de flesta människors levnadsstandard har undergrävts av FN:s sanktioner mot det som är kvar av Jugoslavien - Serbien och Montenegro. Spridda gevärssalvor välkomnade förvisso 1994, men de flesta människor stannade hemma. De få som vågade sig till något av stadens lyxhotell kunde konstatera att en helkväll kostade tio genomsnittliga månadslöner. Därtill kom att staden drabbades av flera strömavbrott och att de offentliga kommunikationerna praktiskt taget låg nere. I mellandagarna stod en del av Belgrad utan el i 17 timmar på grund av en strejk bland kolgruvarbetarna. På Belgrads tågstation väntade människor förgäves på tågen. Men också järnvägen är strejkdrabbad. De väntande visade sitt missnöje genom att blockera spårvagnar i närheten med sitt bagage."}, {"role": "assistant", "content": "FORTSATT BESKJUTNING AV SARAJEVO UNDER NYÅRSHELGEN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nUnder mellandagarna beslutade Israel och Vatikanen att ta det historiska beslutet att upprätta diplomatiska förbindelser. Och på lördagen sades att det muslimska Jordanien och Vatikanen kommer att ta samma steg. Vatikanens talesman sade att upprättandet av diplomatiska förbindelser kommer att offentliggöras inom kort. Inofficiellt har förbindelserna varit goda länge. Kung Hussein har bland annat tagits emot i audiens av påven flera gånger."}, {"role": "assistant", "content": "JORDANIEN UPPTAR FÖRBINDELSER MED VATIKANEN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nDen indiska centralregeringen upplöste sent på fredagen parlamentet i den nordöstligt belägna delstaten Manipur efter blodiga stamfejder under det gångna året. Delstaten styrs nu direkt från New Delhi. Regeringstalesmän förklarade att delstatsregeringen inte lyckats stoppa blodbadet mellan den huvudsakligen kristna nagastammen och kukistammen som krävde 300 liv under året. De värsta oroligheterna utbröt i september. Tusentals människor blev hemlösa och många dödades när en separatistgrupp ur nagastammen försökte driva bort kukimedlemmar från områden med övervägande nagabefolkning. Separatisterna vill skapa en självständig stat med områden som tillhör delstaterna Nagaland, Manipur och Assam. Myndigheterna hävdar dock att det finns en bakomliggande konflikt mellan stammarna som gäller kontrollen över den inkomstbringande smugglingen från Burma. Det gäller bland annat smuggling av heroin."}, {"role": "assistant", "content": "INDIEN UPPLÖSER DELSTATSPARLAMENT EFTER BLODIGA STAMFEJDER"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFranska marinhelikoptrar räddade på lördagen alla 83 ombordvarande från ett franskägt fartyg som i hårt väder gått på grund utanför södra Korsika, sade en talesman för flottan. Fartyget Monte Stello var på väg från Marseille till Porto Vecchio med 22 besättningsmedlemmar och 61 passagerare ombord. Några i besättningen stannade på fartyget tills det hade bogserats i säkerhet. Därefter plockades också de upp av helikoptrarna eftersom stormen inte bedarrade."}, {"role": "assistant", "content": "FRANSKA MARINEN RÄDDADE 83 FRÅN GRUNDSTÖTT FARTYG UTANFÖR KORSIKA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEn svensk turist skadades svårt då han på lördagen begravdes under en lavin i den franska skidorten Val d'Isere. En annan svensk turist klarade sig oskadd. Mannen fördes till sjukhus i Grenoble där läkarna sade att han befann sig i koma. De båda svenskarna överraskades av en lavin då de åkte utanför den pist som skall användas för turister."}, {"role": "assistant", "content": "SVENSK TURIST SVÅRT SKADAD I LAVINOLYCKA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFyra människor dödades av skott som hade avfyrats på måfå och fyra soldater miste livet då deras lastbil körde in i ett träd då chauffören försökte undvika att köra på smällare i staden Cabanatuan i norr. Ytterligare fyra dödades i knivslagsmål medan två omkom sedan en av dem kastade en granat i en strid om en kvinna. Omkring 600 människor skadades i samband med fyrverkeri som svepte in Manila i rök. Kort efter midnatt drog ett åskväder in över staden och skyfallet dämpade firandet."}, {"role": "assistant", "content": "ARTON DÖDA I NYÅRSFIRANDE PÅ FILIPPINERNA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFemton människor omkom och hundratals skadades då filippinierna välkomnade det nya året med skott från handeldvapen och fyrverkeri, uppgav polisen i Manila. Före tolvslaget dödades fyra soldater då deras lastbil körde in i ett träd då chauffören försökte undvika att köra på smällare i staden Cabanatuan i norr. Omkring 600 människor skadades i samband med fyrverkeri som svepte in Manila i rök. Kort efter midnatt drog ett åskväder in över staden och skyfallet dämpade firandet."}, {"role": "assistant", "content": "FEMTON DÖDA I NYÅRSFIRANDE PÅ FILIPPINERNA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nEES-avtalet väntas skapa ekonomiska fördelar för europeer från Nordkap till Sicilien och låter folk, varor, tjänster och kapital flyttas fritt mellan länderna. Det kommer att skapa ökad konkurrens inom t ex offentlig upphandling och bland banker och försäkringsbolag. Norge och Island väntas också få bättre avsättning för sina fiskeriprodukter inom EU. Medborgare i EES- -länderna kan utan statlig inblandning fritt flytta till ett annat EES-land för att jobba eller studera så länge det inte gäller myndighetsutövning. De får också rätt till sociala förmåner i värdlandet. Andra svårigheter att få arbete utomlands kvarstår dock; enbart inom EU går 18 miljoner människor arbetslösa och kampen om jobben är hård. För arbetslösa är flyttreglerna hårdare. EU-medlemskap? Men för de fem avtalsslutande Efta-länderna är EES ändå främst en språngbräda in i EU. Det nu rådande EES-avtalet ger inte Efta- -länderna något inflytande på de regler de måste tillämpa, och tullgränserna finns kvar. Svenskar har t ex inte fått rätt att fritt importera spritdrycker. Nästa årsskifte hoppas Sverige - i alla fall den EU-positiva delen av landet - och Norge, Finland och Österrike vinna medlemskap i EU. Då lämnas bara Island utanför. EU-tjänstemän medger att målet med ett utvidgat EU redan 1 januari 1995 är optimistiskt. Hårda förhandlingar med de fyra ansökarländerna väntar hela 1994, och alla fyra behöver väljarstöd för EU- -medlemskap genom folkomröstningar. Det kvarvarande Efta-landet Schweiz kommer inte att delta i EES eftersom schweizarna röstat nej till EES-medlemskap. EG- -kommissionens ordförande Jacques Delors har sagt att han även ser EES som en väg att integrera de östeuropeiska staterna i Europas ekonomiska samverkan. Från årsskiftet har Grekland också övertagit ordförandeskapet i EU efter Belgien samtidigt som gemenskapen tagit ännu ett steg mot en valutaunion. Grekland, EU:s fattigaste land, kommer att vara ordförande till i juli då Tyskland tar över. EU:s diplomatiska \"trojka\" består av utrikesministrarna i gemenskapens nuvarande, senaste och kommande ordförandeland. Där sitter nu alltså Belgien, Grekland och Tyskland. Valutaunionen har ryckt närmare genom att den nya institutionen Europeiska valutainstitutet i Frankfurt formellt förverkligats från lördagen. Därmed har andra fasen inletts av EU:s valutaprojekt som syftar till att skapa en gemensam EU-valuta 1999. Institutet, embryot till en europeisk centralbank, skall försöka harmonisera EU-ländernas ekonomier för att jämna vägen för denna gemensamma valuta."}, {"role": "assistant", "content": "EES-AVTALET HAR TRÄTT I KRAFT OCH SKAPAT VÄRLDENS STÖRSTA MARKNAD"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nI Colombia dödades minst 100 människor under nyårsfirandet enligt officiella uppgifter på lördagen. Myndigheterna sade sig vara nöjda med den siffran, eftersom den under tidigare nyårshelger varit avsevärt högre. Enbart i huvudstaden Bogota miste 60 personer livet under nyårsdygnet, rapporterade polisen. I städerna Cali och Medellin, där knarksyndikaten är starka, dödades över 40 människor. Enligt myndigheterna var dödsorsakerna desamma landet över: nattliga slagsmål, överfall, bilolyckor eller självmord."}, {"role": "assistant", "content": "MINST 100 DOG I COLOMBIA UNDER NYÅRSFIRANDE - MYNDIGHETERNA LÄTTADE"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nNyårsaftonens beskjutning av Sarajevo krävde fem människoliv medan 38 skadades, uppgav den statsstyrda bosniskmuslimska radion. Kyrkklockor ringde in det nya året som också välkomnades med oräkneliga gevärssalvor och lysgranater. Kort efter midnatt visade televisionen en livekonsert med den amerikanskfödda sopranen Barbara Hendricks. Hon uppträdde på hemlig plats i Sarajevo med en lokalt rekryterad orkester och kör.De flesta Sarajevoborna kunde dock inte se konserten eftersom staden var utan elektricitet. Inte heller fanns det rinnande vatten eftersom det krävs el för att pumpa ut det. Hendricks har arbetat som goodwillambassadör för FN:s flyktingkommissariat UNHCR i sex år. Sarajevo har varit under belägring sedan april 1992. Över 50 000 sarajevobor har dödats eller sårats under det 21 månader långa inbördeskriget."}, {"role": "assistant", "content": "FEM DÖDA I SARAJEVO PÅ NYÅRSAFTONEN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nMinst åtta människor dödades och 250 skadades när Afghanistans huvudstad Kabul på lördagen besköts med raketer och granater i hårda strider mellan president Burhanuddin Rabbanis styrkor och soldater ledda av general Abdul Rashid Dostum. Över 7 000 raketer, granater och andra projektiler slog ned i det krigshärjade Kabul, och rök bolmade upp över husen. Smattret från handeldvapen ekade på gatorna dagen genom, och bara beväpnade soldater och pansarfordon sågs röra sig i staden. De två största sjukhusen inne i Kabul rapporterade på eftermiddagen att 250 sårade och åtta döda hade förts in. Men läkarna sade att antalet offer väntades stiga allt eftersom beskjutningen avtog och fler skadade kunde söka sig vård. Inga dödsoffer fördes heller in till sjukhusen under den värsta raket- - och artillerielden, som beskrevs som den våldsammaste mot huvudstaden på ett halvår. En talesman för Rabbani sade att presidentens trupper föreföll ha fått övertaget i nyårsdagens kraftmätning efter över 13 timmars artilleridueller. Han sade att Rabbanis styrkor hade erövrat flygplatsen från krigsherren Dostum, den forne kommunistgeneralen som gick över till gerillan och därmed fick kommunistregimen att falla i april 1992."}, {"role": "assistant", "content": "HÅRDA STRIDER I AFGHANISTANS HUVUDSTAD"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFOTBOLL Engelska ligan, Division 1:"}, {"role": "assistant", "content": "FOTBOLL: ENG LIG, DIV 1"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nDet är en putsning med 11 hundradelar av Brasiliens Gustavo Borges halvårsgamla notering. Av de svenska simmarna var det främst damerna som började starkt. Linda Olofsson blev tvåa på 50 m fritt med 25,52 bakom en kinesiska. Louise Jöhncke nådde samma placering på 200 m fritt, också hon bakom en kinesiska med 2.00,50. Malin Nilsson blev trea, 26 hundradelar senare. På 100 m bröst tog Hanna Jaltner tredje plats bakom två kinesiskor med 1.10,39. Även om de svenska herrarna alla simmade under 50 sekunder på 100 m fritt, så räckte det bara till de tre sista placeringarna i det åtta man stora finalfältet. Joakim Holmqvist blev sexa, 49, 4, Anders Holmertz sjua, 49,60 och Tommy Werner åtta med 49,91."}, {"role": "assistant", "content": "REKORDFART I VÄRLDSCUPPREMIÄREN"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nFör andra året i rad har Colombias hårfagre landslagskapten, Carlos Valderrama, utsetts till Sydamerikas bäste fotbollsspelare. Omröstningen bland sydamerikanska sportjournalister organiseras av dagstidningen El Pais i Uruguay. Och enligt tidningen vann Valderrama mycket på sin insatts i VM-kvalmatchen då Colombia slog Argentina i Buenos Aires med 5-0. Den 32-årige spelmotorn fick 46 röster vilket var 16 fler än tvåan Marco Antonio Etcheverry från Bolivia. Brasilianaren Cafu och Freddy Rincon, Colombia delade tredjeplatsen på 28 röster."}, {"role": "assistant", "content": "VALDERRAMA BÄST I SYDAMERIKA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nMats Sundin var nyårsaftonens matchhjälte när hans Quebec slog serieledaren Pittsburgh med 5-4. Sundin gjorde det avgörande målet i slutet av den andra perioden. En dryg minut efter det att Pittsburghs Marty McSorley hade kvitterat till 4-4 avgjorde Sundin matchen med sitt 5-4-mål. Det var Sundins 20:e mål för säsongen. Pittsburgh leder dock fortfarande Eastern Conference-serien, tre poäng före Boston. Quebec är på femte plats. Mikael Renberg fortsätter att övertyga i Philadelphia. Han gjorde ett mål, sitt 19:e och Philadelphias första för kvällen mot Boston. Philadelphia vann med 4-3 sedan man gjort tre mål i den sista perioden. Renberg svarade dessutom för två målgivande passningar, till Eric Lindros och Mark Recchi. Nicklas Lidström gjorde sitt femte mål för säsongen när Detroit spelade oavgjort, 4-4, mot Los Angeles Kings."}, {"role": "assistant", "content": "SUNDIN MATCHHJÄLTE MOT PITTSBURGH"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nRyssen Alexander Popov satte på lördagen världsrekord på 100 m frisim vid världscuptävlingarna i Hongkong. Den dubble OS- -mästaren förbättrade brasilianaren Gutavo Borges rekord från juli 1993 med elva hundradelar. Det nya världsrekordet i kort bassäng lyder på 47,83. Tommy Werner från Karlskrona har det svenska rekordet på 48,33 som han satte 1989."}, {"role": "assistant", "content": "SIM-VÄRLDSREKORD AV POPOV"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nRoger Milla kommer att spela i sommarens fotbolls-VM trots att hans yngre landslagskompisar i Kamerun är kritiska. - För att rädda Kameruns ära måste vi kalla in de äldre spelarna, svarar 41-årige Milla på kritiken. Kamerun spelar i Sveriges grupp i VM, tillsammans med Ryssland och Brasilien. Det unga kamerunska landslaget gjorde fiasko när man nyligen förlorade mot Israel med 1-5. Roger Milla tar därför ganska lätt på kritiken från Francois Oman Biyik som säger att Milla är för gammal. - Jag visade vad jag kan i VM i Italien 1990. När nu de yngre landslagsspelarna hör att jag är redo att försvara mitt lands färger blir de rädda eftersom de själva inte håller måttet, menar Milla. I VM 1990 gjorde Milla sin första comeback i landslaget. Han gjorde fyra mål i lagets fem matcher. Kamerun gick till kvartsfinal där man förlorade mot England. Till VM i USA är det alltså dags för comeback nummer två. - Amerikanerna kräver att jag deltar i VM-slutspelet. De är i alla fall tacksamma, säger Milla i en intervju i tidningen Horizon Sport."}, {"role": "assistant", "content": "41-ÅRIGE MILLA SPELAR I FOTBOLLS-VM"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nI finalen i Helsingfors på nyårsaftonen utklassades schweiziska Rychenberg med 8-3. Rasket gjorde tre mål redan i de fem första minuterna och hade avgjort matchen redan efter en period (5-1). Svenskornas spel var flera klasser bättre än schweiziskornas. Teresa Lindfors var matchens bästa spelare. Hon gjorde tre mål. Sverige vann därmed dubbelt i de första Europacuperna i innebandy. Balrog vann ju herrfinalen i Stockholm mot Helsingfors med 9-2."}, {"role": "assistant", "content": "RASKET VANN EUROPACUPEN FÖR DAMER"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nJean-Pierre Papin har kontrakt med italienska Milan till 1995. Men redan nu vet den franske superstjärnan var han vill spela fotboll sedan. - Det är bara i Marseille som jag känner mig riktig hemma, säger Papin. Papin tänker dock försöka fullfölja sitt kontrakt med Milan men sedan vill han tillbaka till Marseille. - Jag hade sex underbara år i Olympique Marseille och det är dit jag vill när jag lämnar Milan, säger Papin till den franska sporttidningen L'Equipe. Jean- Pierre Papin avslöjar också i intervjun att han och Marseille's president Bernard Tapie har planerat för återkomsten. Papin, som har tackat nej till framtida landslagsuppdrag sedan Frankrike missat sommarens VM-slutspel, kommer att vara 31 år när kontraktet med Milan är över."}, {"role": "assistant", "content": "PAPIN VILL HEM TILL MARSEILLE"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nORIENTERING: TORMESTORP TORMESTORP: Nyårsorientering, herrar, 9,1 km: 1) Klas Nero Hässleholm, 57.50, 2) Rickard Johansson, Tormestorp, 59.05, 3) Lars Lindborg, do, 59.57."}, {"role": "assistant", "content": "ORIENTERING: TORMESTORP"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nSverige mötte Australien, Wally Masur och Nicole Provis, och förlorade med 1-2. Pernfors slog Masur med 6-4, 6-4, men Lindqvist förlorade sin singel mot Provis - 6-7 (2-7), 1-6 och svenskparet förlorade mixedmatchen med 3-6, 5-7. - Vi gick så långt som vi räknade med. Vi hade en chans i mixedmatchen i mitten av andra set men några diskutabla servar fällde oss, sade Pernfors. Catarina Lindqvist hade inte spelat en turnering sedan US Open 1992 när hon kom till Perth för att spela Hopman cup. Hon hade lagt av med tennis och satsade på familjeliv. I somras fick hon barn, sonen Joakim. - Men kalla inte det här för en comeback. Jag vet inte vad jag vill göra i fortsättningen. Allt jag vet är att jag inte kommer att spela någon turnering de närmaste tre månaderna, sade hon. Mikael Pernfors spelade med huvudet rakat som Kojak. Hans förklaring: - Min frissa i Atlanta hade inte tid att klippa mig. Jag försökte själv, men lyckades inte så bra. Därför var jag tvungen att raka huvudet."}, {"role": "assistant", "content": "UDDA SVENSKPAR I MIXEDTURNERING"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nMånga hade hoppats att Leeds, fyra i tabellen, skulle kunna slå United och därmed göra ligatoppen något mer intressant i fortsättningen. Men Manchester lyckades hålla undan, trots Faircloughs fina nick i ribban. Det var på en frispark i den 62:a minuten, slagen av Tony Dorigo, som Fairclough så när hade lyckats nicka in ett mål. Tvåan i Premier League, Blackburn, slog Aston Villa med 1-0. Alan Shearer gjorde sitt 20:e mål för säsongen när han från nio meter slog in matchens enda mål efter en dryg halvtimmes spel. Blackburn verkar vara det enda lag som möjligen kan hota United. Blackburn är tolv poäng efter ligaledaren. Arsenal gick upp på tredje plats, två poäng efter Blackburn, tack vare 3-0-segern över Wimbledon. Andy Cole i Newcastle såg till att försämra Manchester Citys tabelläge ytterligare genom att göra matchens två enda mål i den första halvleken. Cole är uppe i 27 mål denna säsong. City är nu fyra från slutet i tabellen medan Newcastle är sexa, från toppen räknat. Av de tio främsta lagen i ligan förlorade endast två - åttan Queens Park Rangers och tian Aston Villa. Sheffield Wednesday slog QPR med 2-1 efter två snabba mål, i 78:e och 79:e minuten, av Mark Bright och Gordon Watson. Ian Rush gjorde det avgörande målet när Liverpool vann över Ipswich borta med 2-1."}, {"role": "assistant", "content": "MANCHESTER UNITED VÄGRAR FÖRLORA"}]}
{"messages": [{"role": "system", "content": "Du är en assistent som hjälper till att skapa rubriker för nyhetsartiklar."}, {"role": "user", "content": "Skapa en rubrik för denna artikel:\n\nSverige har inte vunnit ett JVM-guld sedan 1981, men inför sina två avslutande matcher mot USA på söndagen och mot Kanada på tisdag i den pågående turneringen ser det onekligen bra ut. Sverige är det enda laget som ännu inte tappad poäng. - Vi har ett bra utgångsläge och nu ska det bli roligt att möta transatlanterna, säger Peter Ström, som gjorde det förlösande 5- -4-målet för Sverige mot Tjeckien. - Jag har sett USA i en match och de bara skickar in pucken och kör. Dessutom foretjeckar de så hårt att de ofta kör bort sig så om vi håller oss kalla så ska vi nog klara oss, säger 18-årige Ström. Sverige inledde trögt mot tjeckerna, men det berodde inte på något vidlyftigt nyårsfirande. - Vi tog ett glas champagne klockan elva på kvällen sedan gick vi och lade oss. Men det var svårt att somna, det var ett väldigt smattrande av fyrverkerier ute, säger Ström. Efter underläge 0-2 och 2-3 kunde dock Sverige vända matchen efter Johan Davidssons kvittering till 3-3 14 minuter in i den andra perioden. Niklas Sundström petade fram pucken bakom mål under spel i numerärt överläge och Davidsson slog in den från nära håll. I inledningen av den tredje perioden tog Sverige ledningen för första gången när Fredrik Modin pricksköt pucken in i det närmaste krysset. Därefter var det dags för Ström att spela huvudrollen. Han fick först chansen att ge Sverige ett tvåmålsöverläge på straff, men träffade ribban med målvakten liggande på isen. Tjeckien kunde strax efteråt utjämna till 4-4 innan Ström 27 sekunder efter kvitteringen fick chansen att revanschera sig. Frölunda-spelaren kom fri i en straffliknande situation, hakades upp bakifrån och åkte i dålig balans på en skridsko, men lyckades ändå att peta in pucken, den här gången strax under ribban. - Det är små marginaler. Målvakten var helt borta på straffen så det var synd att jag inte kunde sätta dit den. Men när jag kom fri bestämde jag mig för att göra likadant igen, säger Ström, som liggande på isen kunde se pucken dansa upp i nättaket. Modos Niklas Sundström kunde i slutminuten öka på till 6-4 i öppen bur efter det att Tjeckien tagit ut sin målvakt."}, {"role": "assistant", "content": "\"SMÅKRONORNA\" VINNER VIDARE"}]}